கருணாமிர்த சாகரம்
இரண்டாவது புத்தகம்
மூன்றாம் பாகம்





இந்நூலுள் . . 
மூன்றாம் பாகம் :  எழுபத்திரண்டு மேளகர்த்தா இராகங்களைப் பற்றியும், அவற்றில் பிறக்கும் ஜன்ய இராகங்களையும் அவற்றின் ஆரோகண, அவரோகண சுரங்களையும், அவைகள் இன்னின்ன அலகில் வருகின்றன என்பதையும் இந்நூலில் காணலாம்.







கருணாமிர்த சாகரம்
இரண்டாவது புத்தகம்
மூன்றாம் பாகம் - நான்காம் பாகம்
பொருள் அட்டவணை
மூன்றாம் பாகம்
72 மேளக்கர்த்தாக்களையும், அவற்றில் வழங்கிவரும் ஜன்னிய இராகங்களையும் அவைகளின் ஆரோகண அவரோகண சுரங்களையும் அவைகள் இன்னின்ன அலகில் வருகின்றன வென்பதையும் காட்டும் அட்டவணை
கடவுள் துணை.


கருணாமிர்த சாகரம்.
இரண்டாவது புத்தகம்.
மூன்றாம் பாகம்.
72 மேளக்கர்த்தாக்களையும், அவற்றில் வழங்கிவரும் ஜன்னிய இராகங்களையும் அவைகளின் ஆரோகண அவரோகண சுரங்களையும் அவைகள் இன்னின்ன அலகில் வருகின்றனவென்பதையும் காட்டும் அட்டவணை.
“72 மேளக்கர்த்தாவான தாய் இராகங்களையும், அவைகளிலிருந் துண்டான ஜன்னிய இராகங்களையும், அவைகளுக்குரிய ஆரோகண அவரோகணங்களையும் ஒருவாறு நாம் கவனிக்க வேண்டும். இவைகளில் வரும் சுரங்களில் ரிஷப தைவதமும் காந்தார நிஷாதமும் ஒன்றோடு ஒன்று கலந்து வருவதினால் அதாவது ரிஷபத்தின் எல்லையில் ஒரு காந்தாரமும் காந்தாரத்தின் எல்லையில் ஒரு ரிஷபமும் பெயர் மாறுதலாக வந்து, இரண்டு சுரஸ்தானங்கள் கூடுதலாகக் கிடைக்கின்றன. இதுபோலவே தைவத நிஷாதங்களிலும் இரண்டு சுரம் கூட உண்டாகிறது. இவைகளை விக்ருதி சுரங்களென்று சொல்வார்கள். இவைகள் சுத்த சுரங்களான பன்னிரண்டோடு சேரும்பொழுது பதினாறு பேதங்களாகின்றன. ஆனால் எப்போதும் ஒரு ஸ்தாயியில் சுரங்கள் பன்னிரண்டே; பதினாறு அல்ல. பிரஸ்தாரபேதம் பெறும்பொழுது அவைகளைப் 16 பேதங்களாய் வைத்துக்கொண்டு நியாயமாய்க் கிடைக்கக்கூடிய 72 தாய் இராகங்களைச் செய்திருக்கிறார்கள். காந்தார நிஷாதங்களில் மும்மூன்று பேதங்கள் வருவதை வட்டப்பாலை கிரகம் மாற்றும் முறையில் பொற்கடகத்தில் காண்கிறோம். ஆகையினால் பூர்வ தமிழ் நாட்டில் வழங்கி வந்திருக்கலாமென்று நினைக்க ஏதுவிருக்கிறது. 72 மேளக்கர்த்தா முறைப்படி பாடிய பூர்வ இராகங்களே தற்காலத்திலும் பாடப்பட்டு வருகின்றனவென்று பார்க்கிறோம். ஆகையால் யாவருக்கும் புலப்படாமல் இரகசியமாய் வைத்திருந்த முறையென்று தோன்றுகிறது.
ஆயப்பாலை முறையில் சொல்லும் பன்னிரு சுரங்களோடு சேர்த்துச்சொல்லப்படும் நுட்ப சுரங்களும் இலேசாய் குறிக்கப்படக்கூடியதா யிருப்பதனால் இந்த 72 மேளக்கர்த்தாவில் சொல்லும் இராகங்களையும், அவைகளின் சுரங்களையும், அலகுகளையும்பற்றித் தெளிவாகத்தெரிந்து கொள்ளவேண்டியது முக்கியமான காரியம்.
முதலாவது, சுர முறைப்படியும், அலகு முறைப்படியும், இராகங்கள் உண்டாக்க இலேசாக இருக்கும் ஒரு இராகத்தின் ஆரோகண அவரோகணம் இன்னதென்று காட்டக் கூடிய அட்டவணை.
இரண்டாவது, இராகங்களில் ஒன்று இன்ன மேளத்தில் ஜன்னியமானதென்று  அறிந்துகொள்ள அக்ஷர முறைப்படித் தெளிவாகக் காட்டக்கூடிய அட்டவணை.
மூன்றாவது, இராகங்களின் பெயர்கள் சொல்லப்படும்பொழுது கடைசிச்சொல் ஒன்றாயிருக்கும் இராகங்கள் இன்னவையென்று காட்டும் அட்டவணை.
இம்மூன்று அட்டவணைகளில் ஒவ்வொன்றும் மிக முக்கியமாயிருப்பதால் அவைகளைத் தெளிவாகச் சொல்லவேண்டியது அவசியமாயிற்று.



72 மேளக்கர்த்தா இராகங்களும், அவைகளின்
கிளை இராகங்களும்.

         

									


























































	































































































































































































































































































































































































































































































































































































































































































































































































ஆயப்பாலை முறையில் ஒரு ஸ்தாயியில் வழங்கிவந்த 12 சுரங்களோடு விக்ருதி சுரங்களையும் சேர்ப்பதால் உண்டாகக்கூடிய கர்த்தா இராகங்கள் 72 என்று இதன் முன் சொன்னோம். அதன்படியே சுரங்களின் அலகு முறையோடு 72 கர்த்தா இராகங்களும் அவைகளில் ஆரோகண, அவரோகண பேதங்களினாலும், வக்கிர வர்ஜிய பேதங்களினாலும் உண்டாகக் கூடிய அனந்த இராகங்களில் தற்காலத்தில் வழங்கி வரும் இராகங்களின் பெயரும் அவைகளுக்கு வரும் சுரங்களும் மேற் காட்டிய அட்டவணையில் விபரமாகக் காண்போம்.
இவைகள் காலாந்தரத்தில் பல பேதங்களையுடையதாக பல அட்டவணை முறைகள் காணப் படுகின்றன. தஞ்சாவூர் சரஸ்வதி மாலில் இருக்கிற அட்டவணையையும், மகா-ராச-ராச-சிறி சபேசையர் அவர்களுடைய பாட்டனார் பல்லவி மகா-ராச-ராச-சிறி துரைசாமி ஐயர் அவர்கள் அட்டவணையையும், அரிகேசவநல்லூர் மகா-ராச-ராச-சிறி முத்தையா பாகவதர் அவர்கள் கைப்பிரதியையும், தஞ்சாவூர் வீணை மகா-ராச-ராச-சிறி வேங்கடாசலம் ஐயர் அவர்கள் கைப்பிரதியையும் ஒத்துப் பார்த்து அவைகளையே இங்கே அட்டவணையாகக் கொடுத்திருக்கிறேன்.
பூர்வந்தொட்டு பல காலங்களில் இராகங்களின் தொகை அதிகரித்து வந்திருப்பது போலவே சரபோஜி மகாராஜா காலத்திற்குப் பின்பும் தொகையில் அதிகரித்து வந்திருக்கிறதாகத் தெரிகிறது. 1008, 1200, 1500, 1690, முதலிய இராகங்களுள்ள அட்டவணையும் இருக்கிறது. இருந்தாலும் பூர்வமாயுள்ள வைகளுக்கு இராகம் சொல்லும் முறை சொல்ல வேண்டியது அவசியமானதினாலும், மற்றும் புதியதாய் உண்டான இராகங்களில் உருப்படிகள் பழக்கத்தில் இல்லாததினாலும், அவைகளை விலக்கிப் பெரும்பாலும் வழங்கி வரும் இராகங்களுக்கு அட்டவணை சொல்லி யிருக்கிறேன். அவைகளிலும் சில இராகங்கள்  திருஷ்டாந்தமாகக் கண்டாரவம் என்ற இராகம் 20-வது மேளத்திலும், 2-வது மேளத்திலும், சிந்தாமணி என்ற இராகம் 7-வது மேளத்திலும், 52-வது மேளத்திலும், சுரபூஷணி என்ற இராகம் 4-வது மேளத்திலும் 22-வது மேளத்திலும், சோமமஞ்சரி என்ற இராகம் 62-வது மேளத்திலும், 67-வது மேளத்திலும், நாகபூஷணி என்ற இராகம் 29-வது மேளத்திலும் 30-வது மேளத்திலும் வருகிறது. அது போலவே சாளங்கநாட 15-வது மேளக்கர்த்தாவில் 163-வது 166-வது இராகமாகவும், பூர்ணசட்ஜம் 20-வது மேளத்தில் 275வது, 285வது இராகமாகவும், வெவ்வேறு ஆரோகண,அவரோகணமுடையதாய் வழங்கி வருகிறது. இது பாடபேதத்தினால் உண்டானதே தவிர வேறு விதமாய் நினைக்க ஏதுவில்லை.
சுரங்கள் பேதப்படும்பொழுது அவைகளின் அழகும் பேதப்படுந்தானே. அவைகளில் ஒன்றுக்கு முன்னால் ‘சுத்த’, என்று சேர்த்துக்கொண்டு சுத்த கண்டாரவம், சுத்த சிந்தாமணியென்று பெயர் பேதப்படுத்திக்கொள்வது விவாதத்திற்கு இடமில்லாமல் இருக்கும்.
புதிய இராகங்கள் பல அட்டவணையில் சேர்ந்திருப்பதை அகரவரிசை அகராதிக்குப் பின்வரும் இன அகராதியில் ஆரோகண, அவரோகண சுரங்களுடன் காண்போம்.

72 மேளக்கர்த்தா அல்லது 72 தாய் இராகங்களும்
அவற்றில் பிறந்த கிளை இராகங்களும்.
அகர முறை வைப்பு.
    
72 மேளக்கர்த்தா அல்லது 72 தாய் இராகங்களும்
அவற்றில் பிறந்த கிளை இராகங்களும்.
(துடர்ச்சி)




72 மேளக்கர்த்தா அல்லது 72 தாய் இராகங்களும்
அவற்றில் பிறந்த கிளை இராகங்களும்.
(துடர்ச்சி)




72 மேளக்கர்த்தா அல்லது 72 தாய் இராகங்களும்
அவற்றில் பிறந்த கிளை இராகங்களும்.
(துடர்ச்சி)



72 மேளக்கர்த்தா அல்லது 72 தாய் இராகங்களும்
அவற்றில் பிறந்த கிளை இராகங்களும்.
(துடர்ச்சி)


72 மேளக்கர்த்தா அல்லது 72 தாய் இராகங்களும்
அவற்றில் பிறந்த கிளை இராகங்களும்.
(துடர்ச்சி)





72 மேளக்கர்த்தா அல்லது 72 தாய் இராகங்களும்
அவற்றில் பிறந்த கிளை இராகங்களும்.
(துடர்ச்சி)





72 மேளக்கர்த்தா அல்லது 72 தாய் இராகங்களும்
அவற்றில் பிறந்த கிளை இராகங்களும்.
(துடர்ச்சி)



72 மேளக்கர்த்தா அல்லது 72 தாய் இராகங்களும்
அவற்றில் பிறந்த கிளை இராகங்களும்.
(துடர்ச்சி)














72 மேளக்கர்த்தா அல்லது 72 தாய் இராகங்களும்
அவற்றில் பிறந்த கிளை இராகங்களும்.
(துடர்ச்சி)


	







72 மேளக்கர்த்தா அல்லது 72 தாய் இராகங்களும்
அவற்றில் பிறந்த கிளை இராகங்களும்.
(துடர்ச்சி)





72 மேளக்கர்த்தா அல்லது 72 தாய் இராகங்களும்
அவற்றில் பிறந்த கிளை இராகங்களும்.
(துடர்ச்சி)



72 மேளக்கர்த்தா அல்லது 72 தாய் இராகங்களும்
அவற்றில் பிறந்த கிளை இராகங்களும்.
(துடர்ச்சி)





72 மேளக்கர்த்தா அல்லது 72 தாய் இராகங்களும்
அவற்றில் பிறந்த கிளை இராகங்களும்.
(துடர்ச்சி)









72 மேளக்கர்த்தா அல்லது 72 தாய் இராகங்களும்
அவற்றில் பிறந்த கிளை இராகங்களும்.
(துடர்ச்சி)




72 மேளக்கர்த்தா அல்லது 72 தாய் இராகங்களும்
அவற்றில் பிறந்த கிளை இராகங்களும்.
(துடர்ச்சி)









72 மேளக்கர்த்தா அல்லது 72 தாய் இராகங்களும்
அவற்றில் பிறந்த கிளை இராகங்களும்.
(துடர்ச்சி)












72 மேளக்கர்த்தா அல்லது 72 தாய் இராகங்களும்
அவற்றில் பிறந்த கிளை இராகங்களும்.
(துடர்ச்சி)






இதன் முன் 40-வது பக்கத்தில் உள்ள இன அகராதியில் நாம் சொல்வதாகச் சொல்லியிருக்கும் இராகங்களின் ஆரோகண அவரோகண சுரங்கள் சேர்த்துப் புதிய இராகங்கள் சொல்லியிருக்கிறோம். ஒரு ஆரோகண அவரோகணம் இராகம் ஆலாபிப்பதற்கு அனுகூலமாயிருக்குமானால் அதற்கு கீதமும், கீர்த்தனங்களும் இல்லை என்று விட்டுவிடாமல் கீதம், கீர்த்தனம், ஜீவசுரம் முதலியவை கண்டு எழுதக்கூடிய முறை நாம் சொல்லி யிருப்பதனால் அவைகளையும், இங்கே காட்டுவது நல்லதென்று எண்ணுகிறேன். இன்னும் இதுபோலவே இராக சஞ்சாரத்திற்கு அனுகூலமான ஆரோகண அவரோகணங்களையும் இதன்பின் எழுதுவது விருத்தி ஞான முடையவர்களுக்கு இன்னும் பல இராகங்கள் பாடவும், பெயரிட்டுப் புதிதாக அமைக்கவும் கூடியதாயிருக்குமென்று அவைகளையும் இதன் பின் குறிக்கிறேன்.
இன அகராதியில் அங்கி, காம்போதி, பைரவி, கல்யாணி என்பதுபோல முடியும் இராகங்களின் பெயர்களில் சிற்சில இராகங்களின் பெயர்கள் கடைசி எழுத்தில் மட்டும் ஒத்து முடிவதனால், அவைகளையும் அவ்வவ்வினத்தின் கடைசியில் * இவ்வடையாளமிட்டுச் சேர்த்திருக்கிறேன்.


72 மேளக்கர்த்தா அல்லது 72 தாய் இராகங்களும்
அவற்றில் பிறந்த கிளை இராகங்களும்.
இன அகராதி
 

72 மேளக்கர்த்தா அல்லது 72 தாய் இராகங்களும்
அவற்றில் பிறந்த கிளை இராகங்களும்.
இன அகராதி - (துடர்ச்சி)








72 மேளக்கர்த்தா அல்லது 72 தாய் இராகங்களும்
அவற்றில் பிறந்த கிளை இராகங்களும்.
இன அகராதி - (துடர்ச்சி)







	






72 மேளக்கர்த்தா அல்லது 72 தாய் இராகங்களும்
அவற்றில் பிறந்த கிளை இராகங்களும்.
இன அகராதி - (துடர்ச்சி)










	...	


72 மேளக்கர்த்தா அல்லது 72 தாய் இராகங்களும்
அவற்றில் பிறந்த கிளை இராகங்களும்.
இன அகராதி - (துடர்ச்சி)









72 மேளக்கர்த்தா அல்லது 72 தாய் இராகங்களும்
அவற்றில் பிறந்த கிளை இராகங்களும்.
இன அகராதி - (துடர்ச்சி)







72 மேளக்கர்த்தா அல்லது 72 தாய் இராகங்களும்
அவற்றில் பிறந்த கிளை இராகங்களும்.
இன அகராதி - (துடர்ச்சி)





72 மேளக்கர்த்தா அல்லது 72 தாய் இராகங்களும்
அவற்றில் பிறந்த கிளை இராகங்களும்.
இன அகராதி - (துடர்ச்சி)







72 மேளக்கர்த்தா அல்லது 72 தாய் இராகங்களும்
அவற்றில் பிறந்த கிளை இராகங்களும்.
இன அகராதி - (துடர்ச்சி)








72 மேளக்கர்த்தா அல்லது 72 தாய் இராகங்களும்
அவற்றில் பிறந்த கிளை இராகங்களும்.
இன அகராதி - (துடர்ச்சி)




72 மேளக்கர்த்தா அல்லது 72 தாய் இராகங்களும்
அவற்றில் பிறந்த கிளை இராகங்களும்.
இன அகராதி - (துடர்ச்சி)







72 மேளக்கர்த்தா அல்லது 72 தாய் இராகங்களும்
அவற்றில் பிறந்த கிளை இராகங்களும்.
இன அகராதி - (துடர்ச்சி)













	72 மேளக்கர்த்தா அல்லது 72 தாய் இராகங்களும்
அவற்றில் பிறந்த கிளை இராகங்களும்.
இன அகராதி - (துடர்ச்சி)






72 மேளக்கர்த்தா அல்லது 72 தாய் இராகங்களும்
அவற்றில் பிறந்த கிளை இராகங்களும்.
இன அகராதி - (துடர்ச்சி)





72 மேளக்கர்த்தா அல்லது 72 தாய் இராகங்களும்
அவற்றில் பிறந்த கிளை இராகங்களும்.
இன அகராதி - (துடர்ச்சி)







72 மேளக்கர்த்தா அல்லது 72 தாய் இராகங்களும்
அவற்றில் பிறந்த கிளை இராகங்களும்.
இன அகராதி - (துடர்ச்சி)



72 மேளக்கர்த்தா அல்லது 72 தாய் இராகங்களும்
அவற்றில் பிறந்த கிளை இராகங்களும்.
இன அகராதி - (துடர்ச்சி)





72 மேளக்கர்த்தா அல்லது 72 தாய் இராகங்களும்
அவற்றில் பிறந்த கிளை இராகங்களும்.
இன அகராதி - (துடர்ச்சி)



72 மேளக்கர்த்தா அல்லது 72 தாய் இராகங்களும்
அவற்றில் பிறந்த கிளை இராகங்களும்.
இன அகராதி - (துடர்ச்சி)




72 மேளக்கர்த்தா அல்லது 72 தாய் இராகங்களும்
அவற்றில் பிறந்த கிளை இராகங்களும்.
இன அகராதி - (துடர்ச்சி)



72 மேளக்கர்த்தா அல்லது 72 தாய் இராகங்களும்
அவற்றில் பிறந்த கிளை இராகங்களும்.
இன அகராதி - (துடர்ச்சி)






72 மேளக்கர்த்தா அல்லது 72 தாய் இராகங்களும்
அவற்றில் பிறந்த கிளை இராகங்களும்.
இன அகராதி - (துடர்ச்சி)








. 72 மேளக்கர்த்தா அல்லது 72 தாய் இராகங்களும்
அவற்றில் பிறந்த கிளை இராகங்களும்.
இன அகராதி - (துடர்ச்சி)












72 மேளக்கர்த்தா அல்லது 72 தாய் இராகங்களும்
அவற்றில் பிறந்த கிளை இராகங்களும்.
இன அகராதி - (துடர்ச்சி)





.







72 மேளக்கர்த்தா அல்லது 72 தாய் இராகங்களும்
அவற்றில் பிறந்த கிளை இராகங்களும்.
இன அகராதி - (துடர்ச்சி)













. 72 மேளக்கர்த்தா அல்லது 72 தாய் இராகங்களும்
அவற்றில் பிறந்த கிளை இராகங்களும்.
இன அகராதி - (துடர்ச்சி)












. 72 மேளக்கர்த்தா அல்லது 72 தாய் இராகங்களும்
அவற்றில் பிறந்த கிளை இராகங்களும்.
இன அகராதி - (துடர்ச்சி)






..72 மேளக்கர்த்தா அல்லது 72 தாய் இராகங்களும்
அவற்றில் பிறந்த கிளை இராகங்களும்.
இன அகராதி - (துடர்ச்சி)





72 மேளக்கர்த்தா அல்லது 72 தாய் இராகங்களும்
அவற்றில் பிறந்த கிளை இராகங்களும்.
இன அகராதி - (துடர்ச்சி)





72 மேளக்கர்த்தா அல்லது 72 தாய் இராகங்களும்
அவற்றில் பிறந்த கிளை இராகங்களும்.
இன அகராதி - (துடர்ச்சி)





72 மேளக்கர்த்தா அல்லது 72 தாய் இராகங்களும்
அவற்றில் பிறந்த கிளை இராகங்களும்.
இன அகராதி - (துடர்ச்சி)





72 மேளக்கர்த்தா அல்லது 72 தாய் இராகங்களும்
அவற்றில் பிறந்த கிளை இராகங்களும்.
இன அகராதி - (துடர்ச்சி)





72 மேளக்கர்த்தா அல்லது 72 தாய் இராகங்களும்
அவற்றில் பிறந்த கிளை இராகங்களும்.
இன அகராதி - (துடர்ச்சி)




72 மேளக்கர்த்தா அல்லது 72 தாய் இராகங்களும்
அவற்றில் பிறந்த கிளை இராகங்களும்.
இன அகராதி - (துடர்ச்சி)





72 மேளக்கர்த்தா அல்லது 72 தாய் இராகங்களும்
அவற்றில் பிறந்த கிளை இராகங்களும்.
இன அகராதி - (துடர்ச்சி)






72 மேளக்கர்த்தா அல்லது 72 தாய் இராகங்களும்
அவற்றில் பிறந்த கிளை இராகங்களும்.
இன அகராதி - (துடர்ச்சி)




72 மேளக்கர்த்தா அல்லது 72 தாய் இராகங்களும்
அவற்றில் பிறந்த கிளை இராகங்களும்.
இன அகராதி - (துடர்ச்சி)






72 மேளக்கர்த்தா அல்லது 72 தாய் இராகங்களும்
அவற்றில் பிறந்த கிளை இராகங்களும்.
இன அகராதி - (துடர்ச்சி)













72 மேளக்கர்த்தா அல்லது 72 தாய் இராகங்களும்
அவற்றில் பிறந்த கிளை இராகங்களும்.
இன அகராதி - (துடர்ச்சி)








72 மேளக்கர்த்தா அல்லது 72 தாய் இராகங்களும்
அவற்றில் பிறந்த கிளை இராகங்களும்.
இன அகராதி - (துடர்ச்சி)







72 மேளக்கர்த்தா அல்லது 72 தாய் இராகங்களும்
அவற்றில் பிறந்த கிளை இராகங்களும்.
இன அகராதி - (துடர்ச்சி)







72 மேளக்கர்த்தா அல்லது 72 தாய் இராகங்களும்
அவற்றில் பிறந்த கிளை இராகங்களும்.
இன அகராதி - (துடர்ச்சி)






72 மேளக்கர்த்தா அல்லது 72 தாய் இராகங்களும்
அவற்றில் பிறந்த கிளை இராகங்களும்.
இன அகராதி - (துடர்ச்சி)






72 மேளக்கர்த்தா அல்லது 72 தாய் இராகங்களும்
அவற்றில் பிறந்த கிளை இராகங்களும்.
இன அகராதி - (துடர்ச்சி)






72 மேளக்கர்த்தா அல்லது 72 தாய் இராகங்களும்
அவற்றில் பிறந்த கிளை இராகங்களும்.
இன அகராதி - (துடர்ச்சி)







72 மேளக்கர்த்தா அல்லது 72 தாய் இராகங்களும்
அவற்றில் பிறந்த கிளை இராகங்களும்.
இன அகராதி - (துடர்ச்சி)







72 மேளக்கர்த்தா அல்லது 72 தாய் இராகங்களும்
அவற்றில் பிறந்த கிளை இராகங்களும்.
இன அகராதி - (துடர்ச்சி)








72 மேளக்கர்த்தா அல்லது 72 தாய் இராகங்களும்
அவற்றில் பிறந்த கிளை இராகங்களும்.
இன அகராதி - (துடர்ச்சி)




72 மேளக்கர்த்தா அல்லது 72 தாய் இராகங்களும்
அவற்றில் பிறந்த கிளை இராகங்களும்.
இன அகராதி - (துடர்ச்சி)






72 மேளக்கர்த்தா அல்லது 72 தாய் இராகங்களும்
அவற்றில் பிறந்த கிளை இராகங்களும்.
இன அகராதி - (துடர்ச்சி)





72 மேளக்கர்த்தா அல்லது 72 தாய் இராகங்களும்
அவற்றில் பிறந்த கிளை இராகங்களும்.
இன அகராதி - (துடர்ச்சி)






72 மேளக்கர்த்தா அல்லது 72 தாய் இராகங்களும்
அவற்றில் பிறந்த கிளை இராகங்களும்.
இன அகராதி - (துடர்ச்சி)







72 மேளக்கர்த்தா அல்லது 72 தாய் இராகங்களும்
அவற்றில் பிறந்த கிளை இராகங்களும்.
இன அகராதி - (துடர்ச்சி)







...72 மேளக்கர்த்தா அல்லது 72 தாய் இராகங்களும்
அவற்றில் பிறந்த கிளை இராகங்களும்.
இன அகராதி - (துடர்ச்சி)






72 மேளக்கர்த்தா அல்லது 72 தாய் இராகங்களும்
அவற்றில் பிறந்த கிளை இராகங்களும்.
இன அகராதி - (துடர்ச்சி)



கருணாமிர்த சாகரம்.
இரண்டாவது புத்தகம்.
நான்காம் பாகம்.
இந்நூலுள் . . 
நான்காம் பாகம் : எழுபத்திரண்டு மேளக்கர்த்தாக்களில் வழங்கி வரும் ஜன்னிய இராகங்களிலும் இன்னும் புதிதாக உண்டாகும் இராகங்களிலும் ஆரோகண அவரோகண சுரங்களைத் தெரிந்து கீதம் கீர்த்தனம் முதலியன செய்யும் முறையையும் விளக்கமாகக் கூறுகிறது. இசைவாணர்கள் படித்துப் புரிந்து தம் இசை அறிவை வளர்த்துக் கொள்ளும் முறையில் எழுதப்பட்டுள்ளது.
கடவுள் துணை.


கருணாமிர்த சாகரம்.
இரண்டாவது புத்தகம்.
நான்காம் பாகம்.
1. இராகங்களின் ஆரோகண அவரோகணங்களைத் தெரிந்து அதில் இராக சஞ்சாரம் செய்யவும் கீதம் கீர்த்தனம் முதலியன  உண்டாக்கவும் அனுகூலமான விதிகள்.
சுரப் பிரஸ்தாரங்களினால் சம்பூர்ணம், சாடவம், ஒளடவம் என்னும் வழிகளில் எத்தனை இராகங்கள் கிடைக்குமென்றும், உலகத்தில் நாளிது வரையும் வழங்கி வந்த கர்த்தா இராகங்கள் இன்னவை யென்றும், 72 மேளக்கர்த்தாக்களைப் பற்றியும், அவற்றில் வரும் ஜன்னிய இராகங்களைப் பற்றியும் எழுதினேன்.
இனி இராகம் உண்டாக்குவதற்குரிய முறைகளில் கவனிக்கவேண்டிய சில ஆதார விதிகளையும், இராகங்கள் செய்யும் முறையையும் கவனிக்கவேண்டும்.
ஒரு இராகத்தின் ஆரோகண, அவரோகணத்தை வைத்துக்கொண்டு அதற்கு  இசை முறை வைப்பு (பொருத்த சுரங்கள்), இசை கூடா நரம்பு (பகைச் சுரம்), ஆளத்தி செய்யுமாறு (ஆலாபனம்),  ஜீவசுரம் (இராகத்தின் முக்கிய சுரம்), இசை பொருந்தும் முறையிற் பண்ணமைப்பு (கீதம் கீர்த்தனம் முதலியன செய்தல்) ஆகிய ஐந்து முக்கிய காரியங்களையும் காண்போம்.
சிறப்புற் றோங்கிய தென் தமிழ் நாட்டில் இயல் இசை நாடக மென்னும் முத்தமிழும் அதைச்சேர்ந்த சகல கலைகளும் மேன்மைபெற்று வழங்கி வந்த காலத்தில், இசைத் தமிழ் அல்லது சங்கீதமும் அதற்குரிய சுரம், சுருதிகள், இராகங்கள், தாளங்கள், அபிநயம் முதலிய அங்கங்களும் மிகுந்த தேர்ச்சி பெற்று வழங்கி வந்தவாகக் காணப்படுகின்றன. அதோடு தற்காலத்தில் சங்கீத விஷயமாய் உலகத்தவர் எவரும், இன்றும் கண்டுகொள்ளாத நுட்ப சுருதிகளையும் இராகம் உண்டாக்கும் முறையையும் உடையதாயிருக்கிற தென்று நாம் துணிந்து சொல்லப் பல குறிப்புகள் இருக்கின்றன. பூர்வ தென்தமிழ் நாட்டார் வழங்கிவந்த இசைத் தமிழில் சுரம் சுருதிகளையும், அவைகளை அவர்கள் எப்படி உபயோகித்தார்களென்னும் முறையையும் அறிவதற்கு விளக்கிக்காட்ட, பொற்கடகம் என்னும் முதல் புத்தகத்தில் சுருக்கமாகச் சொன்னேன். அதில் இயல் இசை, நாடகம் என்னும் முத்தமிழைப் பற்றியும், இசைத் தமிழாகிய சங்கீதத்தைப் பற்றியும், சங்கீதத்தில் வழங்கிவந்த 24,48,96 போன்ற நுட்ப சுருதிகளைப் பற்றியும்; பின்னுள்ளோர் அதன் நுட்ப அறிவு இழந்து, சுரம், சுருதிகளைப்பற்றிச் சந்தேகங்கொண்டு, சுருதிகள் 22, 53 என்றும், சுருதிகள் அனந்த மென்றும் வாதாடும் பல முறைகளையும் கணக்கினால் அவை தவறென்றெடுத்துக் காட்டி, பூர்வ தென்தமிழ்நாட்டார் வழங்கிவந்த ஆயப்பாலை, வட்டப்பாலை, திரிகோணப்பாலை, சதுரப்பாலை என்னும் நால்வகைப் பாலைகளின் முறைப்படி எப்படிப் பாடினார்களென்பது பற்றியும் மிகத் தெளிவுறச் சொல்லி யிருக்கிறேன். அது போலவே சுரம், சுருதிகளைக்கொண்டு கீதம், கீர்த்தனங்கள் முதலிய உருப்படிகள் எழுதுவதற்கு முக்கியமான விதிவகைகளையும் சொல்லவேண்டியது அவசியம் என்று எண்ணுகிறேன்.
பூர்வ தென் தமிழ் நாட்டார் வழங்கிவந்த பன்னீராயிரம் ஆதி இசைகளும் அல்லது இராகங்களும் வழக்கத்திலில்லாமற் போனாலும், முக்கியமான இராகங்கள் நாளிது வரையும் வழங்கிவருகின்றன. ஆனால் அவைகளில் உருப்படிகள் பலவும் சிலரால் பேணப்பட்டு அதற்குரிய சில அங்கங்களோடு நாளிது வரையும் நிலைத்திருந்தாலும், முக்கிய அம்சமாகிய இராகங்களும் இராகங்களில் உருப்படிகள் உண்டாக்கும் முறையும் பல ஆயிர வருஷங்களுக்கு முன்பே மறைந்து போயிற்றென்று சொல்ல ஏது விருக்கிறது. இன்னும் உலகத்தவர் அறிந்துகொள்ளாத பல கலைகள் குற்றுயிராய் அனுபவ மிழந்து வழங்கி வருகின்றன. ஒவ்வொன்றும் மிகுந்த பிரயோஜன முடையதாயிருந்தாலும், மிகுந்த விரிவாகிச் செய்வதற்குக் கைமுறை காட்டுவா ரில்லாமல் மறைந்து போயிருக்கிறதென்று நாம் விசனப்பட வேண்டியதாயிருக்கிறது.
சகல சித்துக்களும் ஆடும் வல்லபந்தரும் ரசமணியின் பெருமையைத் தற்காலத்தில் சொல்லவும் - அதைச் சேர்ந்த கற்பசித்தி, யோகசித்தி, வாதசித்தி முதலியவைகளைச் சொல்லவும், நினைக்கவும், கேட்கவும் இயலாத இக்காலத்தில் - அதைப்போன்ற மற்றும் கலைகளை நாம் சொல்லிப் பிரயோஜனமென்ன? அவைகள் குருபரம்பரையாய் முனிவர்களாலும், மகான்களாலும் காலாகாலத்தில் உலகத்தவருக்குக் காட்டப்பட்டதேயொழிய, அனுபவத்திற்கு வரும்படி கைமுறை காட்டப்படவில்லை. இதுபோலவே இசைத் தமிழின் உயிர் போன்ற இராகஞ்செய்யும் முறையும் இரகசியமாய்ப் பேணப்பட்டு நாளடைவில் மறைந்து போயிற்றென்று சொல்லவேண்டும்.
பல வருஷங்களாகச் சங்கீத சாஸ்திரத்தை விசாரித்துவந்த நான் அதில் வழங்கிவரும் நுட்ப சுருதிகள் இன்னவென்றும், சுரங்களைப் பொருந்தும் முறையில் வைத்து இராகம், கீதம், கீர்த்தனங்கள் உண்டாக்கும் முறையும் தெரியாதவரையில் சங்கீதம் நிலைநிற்காமல் அழிந்துபோமென்றும், அவைகளைக் கண்டுபிடிக்காத வரையில் சங்கீத சாஸ்திரத்திற்கே இறுதி வருமென்றும் அறிந்தேன். அவைகளை மற்றும் தேர்ந்த சங்கீத வித்வான்களிடத்தில் பிரஸ்தாபித்தபோது அவர்கள் “இவருக்கு சங்கீதப் பைத்தியம் பிடித்தது” என்று ஏளனம் பண்ணினார்கள். அநேகர் என் அபிப்பிராயத்தை ஒப்புக் கொண்டாலும் தங்கள் கூடாமையை வெளியிட வெட்கிப் பரிகாசம் செய்தார்கள். சங்கீத சாஸ்திரம் என்றும் நிலைத்திருக்கும் வழியில் அதில் வழங்கி வரும் சுரம், சுருதிகளை அறியவாவது, அவைகளைப் பொருந்தும் முறையில் வைத்து இராகங்கள் உண்டாக்கும் முறையைக் காணவாவது, அவர்கள் விரும்பவுமில்லை, அவ்விருப்பம் மனதிற்கு வரவு மில்லை. அப்படியிருந்தாலும் இராகங்கள், கீர்த்தனங்கள் உண்டாக்கும் முறை மிக மிக முக்கியமானதென்று தைரியங்கொண்டு இதை உலகத்திற்குச் சொல்ல முன்வந்தேன். இதை முக்கியமானதென்றும், இம் முறையொன் றில்லாமல் சங்கீத சாஸ்திரமே நிலைபெற்றிருக்க மாட்டாதென்றும், நான்அறிவது போலவே மற்றும் அறிவாளிகள் யாவரும் காண்பார்கள். அதோடு இகபர விஷயங்கள் யாவற்றிலும் ஆனந்தத்தைத் தரும்படியான சங்கீதம் யாவரும் தெரிந்துகொள்ளவேண்டிய ஒரு சாஸ்திரமாகும் என்று நான் திடங்கொண்டு சொல்லத்  துணிந்தேன்.
இதன் முன்னுள்ளோர் மிகுந்த கஷ்டத்தோடு செய்துவைத்த பல கீதம், ஜதீஸ்வரம், சவுக்க வர்ணம், தான வர்ணம், பத வர்ணம், சாதாரண வர்ணம், பதம், கீர்த்தனம் முதலானவைகளும் தெய்வ அருளால் உண்டாக்கி வந்த இன்னும் பல உருப்படிகளும் உலகத்தில் உலாவிக்கொண்டிருக்கும் இக்காலத்தில், சங்கீதத்திற்கு உயிர்நிலை போன்ற ஒரு முறை பூர்வ முறைக்கு ஒருவாறு ஒத்திருக்கவேண்டுமே யொழிய விரோதமாக யிருக்கமாட்டாது. மேடு பள்ளம் நிரவாத பூமியில் வண்டிகள் ஓடுவதும், மேடு பள்ளம் நிரவி வண்டியின் பாரம் அழுந்தாத பாதையில் வண்டிகள் ஓடுவதும் எப்படி ஒன்றற் கொன்று இலகுவாயிருக்குமோ, அப்படிப்போல் இராக முண்டாக்கும் சிறந்த விதிமுறைகள் ஒரு இராகம் உண்டாக்கும் விஷயத்தில் மிகுந்த பிரயோஜனமாயிருக்கும்.
பிரம்ம இரகசியம்போல் பேணப்பட்டுவந்த இம்முறை தெரிந்து கொள்ளும்பொழுது, சிறகுகள் முளைத்த பட்சிகள் ஆகாயத்தில் மிகுந்த உல்லாசமாய் உலாவுவது போலவும், ஆகாய விமானம் பெற்றவன் வானில் எளிதாய் உல்லாசமாகச் சஞ்சரிப்பது போலவும், சுரஞானமுள்ள பலர் பல புதிது புதிதான இராகங்களையும் கீர்த்தனங்களையும் எளிதில் மகிழ்வாய்ப் படித்து மனதை ஆனந்தப்படுத்துவதை நாம் காணலாம். எவ்விதத்திலும் மேன்மை பொருந்தியதென்று கொண்டாடும் சங்கீத சாஸ்திரம் இந்தியாவில் மிகுந்த மேன்மை பொருந்தியதென்று நாம் பெருமையாய்ச் சொல்லிக் கொள்ளக்கூடியது; உலகத்திலுள்ள சங்கீத சாஸ்திரிகள் எவரும் கண்டு பிடிக்காதது; உலகத்திலுள்ள எவரும் சங்கீதத்தில் இம்முறையே உபயோகிக்கக் கூடியது; பிற்காலத்தில் வரும் எவ்வித தேர்ச்சிக்கும் மேலானது; பூர்வ தென் தமிழ்நாட்டார் வழங்கிவந்தது; வேறு எந்த பாஷையிலும், எந்த தேசத்திலும் வழங்கப்படாதது; தமிழ் மக்களால் இசைத் தமிழ் என்று பெருமையாய்ப் பேசிக்கொள்ளப்படுவது; தெய்வம் அதில் மிகுந்த பிரியமாயிருக்கிறதென்றும், அதனால் அநேக அடியார்களுக்கு அனுக்கிரகம் கிடைத்திருக்கிற தென்றும் சொல்லப்பெறும் தகுதியுள்ளது.
இப்படிப்பட்ட மேலான ஒரு விஷயத்தைச் சொல்ல எல்லாம் வல்ல இறைவன் அருளை முன்னிட்டு சிலவற்றைச் சொல்லத் துணிந்தேன். முன்னும் பின்னும் அறியாத நான் சொல்லியிருக்கும் முறைகளை ஆராய்ந்து நன்மையானவைகளை அனுபவத்திற்குக் கொண்டுவர அறிவுடைய பெரியோரை வணக்கமாய்க் கேட்டுக்கொள்ளுகிறேன். இம்முறை உலகத்தவர் யாவருக்கும் பிரயோஜனமாயிருக்கும்படி செய்யத் திருவருளைப் பிரார்த்திக்கின்றேன்.
இராகங்கள் உண்டாக்கும் இம்மேலான முறையைப் பலநாள் உழைப்பினால் தெய்வ உதவியைக் கொண்டு கண்டுபிடித்தேன் என்று நான் பெருமையாய்ச் சொல்லிக்கொள்ளக் கூடுமென்றாலும், இவைகள் யாவும் பூர்வமாய்த் தென் தமிழ்நாட்டார் வழங்கி வந்திருக்கிறார்களென்று பூர்வ நூல்களின் சிற்சில மேற்கோள்களைக்கொண்டு நான் அறியும்பொழுது பல்லாயிர வருஷங்களுக்கு முன்னால் மிகுந்த தேர்ச்சிபெற்று வழங்கி வந்த தமிழ் மக்களுக்கே இப்புகழ்ச்சி யுடையதென்று மனமார ஒப்புக்கொள்கிறேன்.
இசைத் தமிழைப் பற்றிய பூர்வநூல்கள் இல்லாமற் போனாலும் அவைகளின் முக்கியமான அம்சங்களும் பெயர்களும் நூல் எழுதியவர்களுடைய பெயர்களும் தற்காலத்திலுள்ள தமிழ் மொழிப் புலவர்கள் ஞாபகத்திலில்லாமற் போகவில்லை. இயல் இசை நாடக மென்னும் முத்தமிழிலும் தேர்ச்சிபெற்று வழங்க வேண்டிய தமிழ் மக்கள் இசைத் தமிழும் நாடகத்தமிழும் மிகக் கடினமானதென்று தம் அனுபவத் திற்குக் கொண்டுவராமல் விட்டுவிட்டதன் னிமித்தம் இசைத் தமிழ் அதிக விளக்கம்பெறாமல் மறைந்தது. இது காரணத்தினால் இசைத் தமிழைப் பற்றிய இரகசியங்களும் இலக்கண விதிகளும் மறைந்து இசைத் தமிழில் சில கதைகளும், புராணங்களும், நீதி நூல்களும் மாத்திரம் உலகத்தில் பழக்கத்திற்கு வந்தன. இசைத் தமிழைப் பற்றி என்ன நூல்கள் செய்யப்பட்டிருக் கின்றனவென்றும் அந்நூல்களில் இன்னது சொல்லப்பட்டிருக்கிறதென்றும் தமிழ் மக்களில் சில புலவர் மாத்திரம் சொல்லிக்கொள்வார்களே யொழிய மற்றப்படி அனுபவத்திற்குச் செய்து காட்டக்கூடியவர்களல்லர். இயல் இசை நாடகமென்னும் முத்தமிழில் ஒன்றையாவது ஒருவர் பூர்ணமாகக் கற்று அதில் பூர்ண தேர்ச்சியுள்ளவரென்று சொல்ல இயலாத நிலையிலிருக்க, முத் தமிழிலும் தேர்ந்திருக்கிறோமென்ற சொல் வழக்கத்தில் மாத்திரம் வழங்கி வருகிறது.
நெடுநாள் பழக்கத்தி லிருந்த ஒன்று கால கதியினால் மறக்கப்பட்டு அனுபவ மில்லாமற்போனால் அது முற்றிலும் புதிதுபோல் திரும்ப வழக்கத்திற்கு வரல் வேண்டும்.
தமிழ் மக்களால் மிகச் சுலபமாகப் படிக்கப்படும் வெண்பாக்கள் மிகுந்த கணக்குடையவாய் மிகுந்த கவனம் வைத்துச் செய்யக்கூடியவாய் - தகுந்த வித்வான்களால் மாத்திரம் பாடக்கூடியனவாயிருக்கின்றன. அவைகளும், பாடும்பழக்கம் இருந்தாலொழிய மற்றப்படி முற்றிலும் மறக்கப்பட்டுத் திரும்பப் புதிதாக நம் பழக்கத்திற்கு வருவதை அனுபவத்தால் காண்கிறோம். அப்படியே இசைத் தமிழிலுள்ள இரகசியங்களும் வழக்கத்திற்கு வராமல் மறைந்து போகக்கூடியவைதாமே. இவைகளில் வெளிப்படையான சில உருப்படிகள் மாத்திரம் கடற்கரையில் ஒதுங்கிய சிப்பியின் ஓடுகள் போல் யாவர்கண்ணுக்கும் அகப்பட்டனவே யொழிய அருமையான முத்துக்கள் போன்றவை மறைந்து போயின.
இவைகளில் இசை பொருந்தும் முறை வைப்பு, பொருந்தா முறை, ஆளத்தி முறை வைப்பு (ஆலாபனம் செய்தல்), ஜீவ சுரம் (அமுத வைப்பு, பாடலமுதம்), பண்முறை வைப்பு (கீதம் அமைத்தல்) என்னும் ஐந்து முக்கிய முறைகளும் தமிழ் மக்களால் மறக்கப்பட்டுப்போயின. இவ்வைந்து முறைகளும் மறைந்தபின் சங்கீதத்திற்குப் புதிய உருப்படிகள் செய்யும் அனுகூலமில்லாமற் போனதோடு பழைய முறைகளும் தேசிகமாய்ப் பலராலும் மாற்றப்பட்டு ‘தமிழர்களுக்கு சங்கீதம் ஏது’ என்று சொல்லும் படியான நிலைக்கு வந்தது. இது மாத்திரமா! இரவல் வாங்கின இடத்தையே ஏது மறியாதவர்களென்று ஏளனம் செய்யும்படி யாயிற்று.
இசைத் தமிழின் மேன்மையை யறியாத பலர் அது முறைமையுடைய தல்லவென்றும், மற்றும் தேசத்தார் அதில் பொருத்தமும் கணக்கும் இல்லை யென்று கலக்கமுற்றாலும், அவைகளின் இரகசியமறிந்து சந்தேகம் தீர்த்துக்கொள்ள இயலாதவர்களாயும், சிறு உருப்படிகளைக் கேட்டு ஆனந்தித்து சந்தோஷப்படக் கூடியவர்களாயு மிருக்கிறார்களென்பது பிரத்தியட்சமா யிருக்கிறது. மேலும் இந்தியாவிலுள்ள சங்கீத வித்வான்கள் தங்கள் மனம்போன போக்கில் ஒரு இராகத்திற்குப் பொருந்தாத பல பிழைகளைக் கலந்து புதிது புதிதாய்ச் சேர்த்துக் கொண்டும் பாடிக்கொண்டுமிருப்பார் களானால், மற்றவர் ஏளனம் செய்யாமல் என்ன செய்வார்? மற்றவர்கள் சந்தேகத்தைத் தீர்க்கக்கூடிய சுருதிஞானமும் இவர்கள் அறியார்கள்; சுரங்களை வழுவின்றிச் சேர்த்து இராகம் உண்டாக்கு முறையையும் அறியார்கள். வீடு கட்டக்கூடிய தளவாடங்களும் கட்டும் முறையும் தெரியாத ஜீவப்பிராணிகள் குழிதானே தோண்டிக் கொள்ளவேண்டும். தெய்வீக சக்தி வாய்ந்த மகான்களிருந்த இப்பரத கண்டத்தில் மிக மேன்மையாய் எண்ணப்பட்ட இசைத் தமிழ் - அல்லது சங்கீதத்தின் அடிப்படைகூட - இல்லாமல் அழிந்துபோனதைக் குறித்து மிக வருத்தப்படுகிறேன். அடிப்படையைத் தோண்டிக் கண்டுபிடித்து மறுபடி கட்ட நினைப்பது மிக அசாத்தியமான காரியமென்று நான் நினைத்தாலும், மற்றவர் ஏளனம் செய்தாலும், அதை அனுசரிப்பது கடினமாயிருக்கிறதென்று விட்டுவிட்டாலும், அறிவுள்ளோர் கவனத்திற்கு வருமென்றே இராகம் செய்யும் முறைகளை இங்கு எழுதுகிறேன்.
சங்கீதத்திற்குரிய முக்கிய அம்சங்கள் தற்காலத்தி லுள்ளவர்க்கு முற்றிலும் மறைந்து போனாலும், தங்களை மிகுந்த பாண்டித்திய முடையவர்களென்று தங்களுக்கே பொருள் தெரியாத சில சூத்திரங்களையும் வார்த்தைகளையும் பாடம்பண்ணி, வந்தவர்களை மிரட்டிவிடுகிற வித்துவான்களை நாம் காணலாம். இப்படிப்பட்ட புண்ணியவான்கள் உண்மை யான காரியங்களையும் மறைத்துத் தங்கள்  பொய்யே மெய்யாகும்படி செய்து கொண்டு வருகிறார்கள். தங்கள் அறியாமையை மறைக்கும்படி மற்றவர்கள் அறிந்த உண்மைகளைத் தாங்கள் புதிதாய் அறிந்ததாகவும் செய்ததாகவும் பிரசங்கம் பண்ணுவார்கள்; புத்தகமும் போடுவார்கள். இதை நாம் ஒவ்வொருநாளும் பார்க்கிறோம். உலக உபகாரத்தின்பொருட்டு அல்ல; தங்கள் சுயநலத்தின் நிமித்தமே சில புத்தகங்கள் பிரசுரம்  செய்து தங்களைப் பெருமையாகச் சொல்லிக்கொள்வார்கள். இப்பேர்ப்பட்டவர்கள் நான் சொல்லும் இம்முறையை குறைசொல்வார்க ளென்றாலும் நான் அதற்காக வருத்தப்பட வில்லை. நீராவியினால் இயந்திரங்கள் ஓட்டப்படும் துவக்கத்தில் அதனால் எத்தனையோ கெடுதல்கள் உண்டாகும் என்று ஏளனம் செய்த ஜனங்களே நீராவி இயந்திரமின்றி உலகத்தில் எந்தக் காரியமும் சாதிக்கப்பட முடியா தென்று கொண்டாடுவதை நாம் பார்க்கிறோம்; அவர்கள் மாத்திரமல்ல, உலகத்தார் யாவரும் கொண்டாடும்படியாக உயர்ந்த நிலைக்கும் வந்திருக்கிறது. இதுபோலவே இராகங்கள் உண்டாக்கும் முறையும் இந்தியாவில் உள்ளோர் யாவரும் கைக்கொண்டு தங்கள் தங்கள் சங்கீதத்தை விருத்தி செய்துகொள்ளும்படியான அறிவைக் கொடுக்கத்தக்க மேலானது.
இம்முறையைப் பூர்வமுறைப்படி சொல்லச் சாஸ்திரப் பிரமாணம் முற்றிலும் கிடைப்பது அரிதாயிருந்தாலும் சிலப்பதிகாரத்தில் இளங்கோவடிகள் சொல்லிய சில முக்கிய குறிப்புக்களைக் கொண்டும், என் சொந்த ஆராய்ச்சியின் முடிவைக்கொண்டும் சொல்லத் துணிந்தேன். இவைகள் ஒவ்வொன்றும் அனுபவத்திற்கு வரக்கூடியவைகளே. அனுபவத் திற்கு வராத கற்பனைகளை இங்கு ஒன்றும் சொல்லவில்லை. நம் தேசத்தவரும் மற்றும் உலகத்தாரும் கண்டு தங்கள் அனுபவத்திற்குக் கொண்டுவருவதற்காகவே மிகத் தெளிவாகச் சொல்லியிருக்கிறேன். அறிவுடையோர் கவனித்து ஆனந்தமடைவார் என்பது நிச்சயம்.
தென்னிந்தியாவின் பூர்வ தமிழ்மக்கள் சங்கீதத்தில் மிகுந்த தேர்ச்சி பெற்றிருந்தார்கள் என்றும், சங்கீதத்திற்குரிய முக்கிய விஷயங்களை உலகத்தார் அறிந்துகொள்வதற்கு வெகு காலம் முன்னரே அறிந்திருந்தார்க ளென்றும், இயல், இசை, நாடகம் என்று வழங்கி வந்த தமிழ்மொழியே முன்மொழியாய் இருந்திருக்க வேண்டுமென்றும் அறிவார்கள். இராகம் எழுத உதவியாயிருக்கும் குறிப்புக்களைக் கருணாமிர்தசாகரம் முதற் புத்தகமாகிய பொற்கடகத்தில் தெளிவுறச் சொல்லியிருக்கிறேன்.
2. இராக இலட்சணங்களைக் கண்டுகொள்வதற்கு அனுகூலமாயிருக்கும் சில ஆதார விதிகள்.
பொன்னெனச் சிறந்து விளங்கும் இப்புது விதியை நான் சொல்லுமுன் இவைகளில் சொல்லப்படும் விஷயம் இன்னவென்று கூறுதல் வேண்டும்.
1.	சுரங்கள் ஒன்றோ டொன்று பொருந்து முறை.
2.	சுரங்கள் ஒன்றோ டொன்று பொருந்தா முறை.
3.	சுரங்கள் ஒன்றோ டொன்று பொருந்துமுறையில் ஜீவ சுரம் (அமுதசுரவைப்பு பாடலமுதம்) முதலானவைகள் கண்டுபிடிக்கும் முறை.
4.	ஜீவசுரம் கண்டுபிடித்த பின் ஆளத்தி செய்யு முறை அல்லது ஆலாபனம் செய்யுமுறை.
5.	பண்ணமைக்கும் முறை.
பூர்வ தமிழ்மக்கள் இசைத் தமிழில் வழங்கிவந்த சுரப்பொருத்த முறைகளே நமக்கு இங்கே அதிக உபயோகமானவை. குரல் இளி (ச.ப. முறை) கிரமத்திலே சுரங்கள் எல்லாம் கண்டு பிடித்தார்கள் என்பது தெரிகிறது. அதாவது, ஷட்ஜபஞ்சம முறையாக “வண்ணப்பட்டடை யாழ்மேல் வைத்தாங்கு” என்பதினால் ஷட்ஜத்திற்கு பஞ்சமம், அதன்பின் பஞ்சமத்தை ஷட்ஜமாக வைத்துக்கொண்டு அதற்குப்பஞ்சமம், இப்படி முறையே ஷட்ஜ பஞ்சம முறையாகச் சுரங்கள் யாவும் கண்டுபிடித்தார்கள். அதில் கண்டு பிடிக்கும் வாக்கியமும் “ஏற்றிய குரலிளி என்றிரு நரம்பின் ஒப்பக்கேட்கும் உணர்வினனாகி” என்பதினால் சுருதி சேர்க்கும் வித்வான் யாழிலும், குழலிலும், தண்ணுமையிலும், (மிருதங்கம்) மற்றும் வாத்தியக் கருவிகளிலும் சுருதி அணுவளவும் பிசகாமல் சேர்த்துக்கொண்டு பாடக்கூடிய வல்லபனா யிருந்தானென்று அறிகிறோம்.
அப்படியே நாளிது வரையிலும் அனுபவத்திலிருக்கிறது. சுருதி சேராத வாத்தியத்தைச் சங்கீதம் படிப்போர் துணையாகக் கொள்வதில்லை. “பண்ணமையா யாழின் கீழ்ப் பாடல் பெரிதின்னா” என்பதினால் சுருதி சேராத வாத்தியத்தை ஒரு பெரிய துன்பம் விளைவிப்பதாக நினைத்தார்கள். அதுபோலவே அபசுரம் பேசும் கருவிகளாலும் வித்வான்கள் பாடும் அபசுரங்களாலும் சில அனர்த்தங்களும் கெட்ட பலனும் உண்டாவது நிச்சயம் என்று காட்ட மானிட உருவாயிருந்த கற்சிலைகளும் உருண்டு விழுந்து கை வேறு கால் வேறாக உடைந்தன வென்று பரம்பரையாய்ச் சொல்லிக் கொள்ளப்படுகிறது. அது தவிர அபசுரமானது ஓசையின்  இனிமையைக் கெடுத்து, தெளிந்த மனதையும் கலக்கி விகாரப்படுத்தும். வீணையையாவது தம்புருவையாவது சரியாகச் சுருதி சேர்த்து மீட்டுவோமானால் அவ்வினிய ஓசை யொன்றே மனதைச் சாந்தப்படுத்தி நிஷ்டை கூடுவிக்கும் நிலைக்குக் கொண்டுவரும் என்பது உண்மை. இவ்வனுபவம் தெரிந்த பூர்வ தமிழ்மக்கள் ஷட்ஜ பஞ்சமம் ஓசையில் ஒன்று சேர்ந்து பேதப்படாமல் இனிமையா யிருப்பதைக் காதினால் தெளிவாகக் கேட்டு உணரக்கூடிய உணர்ச்சி யுடையவர்களாய் இருக்கவேண்டு மென்று வற்புறுத்திச் சொல்லுகிறார்கள். ஷட்ஜ பஞ்சம முறையாய்ப் பன்னிரண்டு சுரங்கள் பிறப்பதைத்  தெளிவுற அறிவதே சங்கீத சாஸ்திரத்திற்கு ஆதாரமாம். இவைகளில் 7-வது 7-வதாக (ஷட்ஜ பஞ்சமமாக) 5-வது 5-வதாக (ஷட்ஜ மத்திமமாக) சுரங்கள் பிறப்பதைச் சங்கீத வித்வான்கள் யாவரும் நன்கறிவார்கள்.
		“வரன்முறை மருங்கின் ஜந்தினு மேழினும்
		 உழைமுத லாகவும் உழையீ றாகவும்
		 குரல்முத லாகவும் குரலீ றாகவும்”
என்பதினால் ஒரு ஸ்தாயியில் வரும் 12 சுரங்களும் சம அளவுள்ள ஓசையுடையவைகளாய் வருகின்றன என்று காண்கிறோம்.
பூர்வ தமிழ்மக்கள் ஒரு இராசி வட்டத்தை (ஸ்தாயி) பன்னிரு கூறாகப் பிரித்து ச-ப, ச-ம, முறையாகப் பன்னிரண்டு சுரங்கள் கண்டுபிடித்து அம் முறையை ஆயப்பாலை யென்றும், அதில் பன்னிரண்டாவது இராசியில் நின்ற ரிஷபத்தையும், நான்காவது இராசியில் நின்ற காந்தாரத்தையும், ஐந்தாவது ராசியில் நின்ற மத்திமத்தையும், ஏழாவது ராசியில் நின்ற பஞ்சமத்தையும், ஒன்பதாவது ராசியில் நின்ற தைவதத்தையும், பதினொன்றாவது ராசியில் நின்ற நிஷாதத்தையும், பன்னிரண்டாவது ராசியில் நின்ற ஷட்ஜத்தையும் சேர்த்து ஏழு சுரங்களில் ஒரு ஆரோகண அவரோகணம் உண்டாக்கி செம்பாலைப் பண் (தீர சங்கராபரணம்) என்றும் வழங்கி வந்திருக்கிறார்கள். செம்பாலைப் பண்ணின் முறையில் தொட்ட சுரத்திற்கு அடுத்த சுரம் இரண்டு ராசியுடையதாகவும், அதற்கடுத்த சுரம் இரண்டு ராசியுடையதாகவும், நான்காவது சுரம் ஒரு ராசி இடைவெளியுள்ளதாகவும், ஐந்தாவது சுரம் இரண்டு ராசி இடைவெளியுள்ளதாகவும், ஆறாவது சுரம் இரண்டு ராசி இடைவெளியுள்ளதாகவும், ஏழாவது சுரம் இரண்டு ராசி இடைவெளி யுள்ளதாகவும் வருமென்றும், இதையே நாம் தற்காலத்தில் சதுர்சுருதி ரிஷபம், அந்தர காந்தாரம், சுத்த மத்திமம், பஞ்சமம், சதுர்சுருதி தைவதம், காகலி நிஷாதம், தார ஷட்ஜம் உள்ள தீர சங்கராபரணம் என்றும் வழங்குகிறோம். இவைகள் முறையே 2,2,2,1,2,2,1 இந்த ராசியில் நிற்கின்றன. ஒரு இராசியில் நின்ற சுரம் ஒரு இராசிக்கு இரண்டு அலகாக அல்லது சுருதியாகக் கணக்கிடப்பட்டு முற்காலத்தில் வழக்கத்திலிருந்ததாகவும், தற்காலத்தில் 72 மேளக்கர்த்தா முறையில் வழங்கிவருகிறதாகவும், ஒரு ஸ்தாயியை 12 சம அளவாகப்பிரித்து அவைகளில் 7 சுரங்கள் வரவேண்டிய இடத்தையும் அவைகளைக் கிரகம் மாற்றும்பொழுது உண்டாகும் அளவிறந்த இராக பேதங்களையும் அதோடு கிரகங்கள் நட்பு, ஆட்சி, உச்சம், திரிகோணம், நீசம், பகை முதலிய இடங்களுடைய பலன் வெவ்வேறாவதுபோலச் சங்கீதத்தில் வழங்கிவரும் 7 சுரங்களும் இணை, கிளை, நட்பு, பகை என்ற இடங்களின் பேதம் பெற்றும் வழங்கிவருகின்றன.
ஒரு ஸ்தாயியில் ஒன்று இரண்டாய் ஆரம்பித்த சுரங்கள் பன்னிரண்டாம் இடமாகிய மேருஸ்தானத்தில் லயத்தை அடைகிறது. இப்படியே எந்த இராசியைத் தொட்டாலும் அதற்குப் பன்னிரண்டாம் இடம் மோட்சஸ்தானம் என்று நாம் அறியவேண்டும்.
மோட்ச ஸ்தானத்தில் நிற்கும் சுரத்தின்மேல் ஏழாமிடத்தில் இணைச்சுரம் நிற்கும்; இந்த ஏழாமிடத்திற்குமேல் வரும் ஏழாமிடமும், அதற்கு களத்திர ஸ்தானம்.
ஷட்ஜத்தின்மேல் ஆறாவது இடம் சத்துரு ஸ்தானமாம். இதிலுள்ள உழையின் நாலாவது அலகும், துத்தத்தின் இரண்டாவது அலகும், குரல் இளியோடு பொருந்தாமல் துன்பம் தருவதால் இதை சத்துரு ஸ்தானம் என்பர். ஷட்ஜத்திற்குப் பகையாயுள்ள அல்லது தொட்டசுரத்திற்கு ஆறாவதா யுள்ள சுரங்கள் பண்ணோடு சேராமல் துன்பம் செய்யும்.
மேருவில் நின்ற குரலுக்கு ஐந்தாம் ராசியில் நின்ற சுரங்கள் புத்திர ஸ்தானத்தில் நிற்கிறதாகக் காண்போம். ஐந்தாமிடத்தைப் புத்திர ஸ்தானம் என்று சொல்வதுபோல் அவ்விடத்தில் நின்ற சுரத்தை கிளைச்சுரம் என்பர். மரத்தினின்று கிளைகள் உண்டாவது போல ஷட்ஜத்தினின்று வேறு ஷட்ஜம் பிறப்பதினால் இதனைக் கிளைச்சுரமென்றும் புத்திர சுரமென்றும் சொல்வது மிகப் பொருத்தமானதே.
மேருவுக்குமேல் நாலாமிடத்தில் நட்புச் சுரம் நிற்கும் என்கிறார். இந்நட்புச் சுரத்தைக் கவனிப்போமானால் நாலாமிடத்தை மாதுர் ஸ்தானம் என்றும் வித்தியா ஸ்தானமென்றும் வாகன ஸ்தானம் என்றும் சொல்வது வழக்கம். அப்படியே மேருவில் தோன்றிய ஷட்ஜத்திற்கு மாதுர் ஸ்தானம் போல் கைக்கிளை நிற்கிறது. இதன் கீழுள்ள மூன்றாவது ஸ்தானம் வீரிய ஸ்தானம் என்றும் சகோதர ஸ்தானம் என்றும் சொல்லப்படுகிறது. ஷட்ஜத்திற்கு மூன்றாமிடத்தில் வரும் கைக்கிளையைப் பகையென்றார். இரண்டாமிடத்தைத் தன் குடும்ப நேத்திர ஸ்தானம் என்று சோதிட முறையில் சொல்வதுபோல் இந்தச் சுரம் ஷட்ஜத்திற்கு நேத்திரம் போலிருக்கிறது. பன்னிரண்டாமிடத்திற்குப் பக்கத்திலுள்ள முதலாமிடமும் அதிக முக்கியமில்லாத பொது ஸ்தானம்போல் தோன்றுகிறது.
ஏழாமிடத்திற்கு மேலுள்ள எட்டாமிடம் மரண ஸ்தானம். மேருவினின்ற ஷட்ஜத்திற்கு எட்டாம் இடத்திலுள்ள விளரி பொருந்தாதாம். ஒன்பதாம் இடத்தைக்கொண்டு பிதுர் குரு அருள் செல்வம் முதலானவைகள் சொல்லலா மென்ற முறைப்படி ஷட்ஜத்திற்கு ஒன்பதாம் இடத்திலுள்ள 4 அலகு விளரி பிதுர் ஸ்தானம் போல் விளங்குகிறது.
பத்தாமிடத்தைக்கொண்டு கர்மம் ஜீவனம் முதலானவைகள் சொல்வது போல் ஷட்ஜத்திற்கு மேலுள்ள பத்தாமிடத்தில் 2 அலகுள்ள நிஷாதம் இருக்கிறது.
பதினோராமிடம் முதலாமிடத்தைப் போலவே ஆயஸ்தானமாய் நிற்கிறது. இதை லாப ஸ்தானமென்று சொல்லுகிறோம்.
மூன்றாம் ராசியாகிய சிம்மமும், 6-ம் ராசியாகிய விருச்சிகமும், எட்டாம் ராசியாகிய மகரமும், 10-ம் ராசியாகிய மீனமும் பகைnக்ஷத்திரங்களாகச் சொல்லப்படுகின்றன. இதுபோலவே 3,6,8,10-ல் வரும் சுரங்கள் பகைபெற்று நிற்பதையும் காணலாம். சுபர்கள் 4,7 என்ற கேந்திரங்களிலும் 5,9 என்கிற திரிகோணங்களிலும் நின்றால் உத்தமம்.
எல்லாக்கிரகங்களும் 5,9-க்கு அதிபரானால் அவர் பாவியா யிருந்தாலும் சுபராயிருந்தாலும் நல்ல பலனைக் கொடுப்பர். 3,6,8-க்கு அதிபராக வரும் கிரகங்கள் துன்பப்பலனைக் கொடுப்பன. எல்லாக்கிரகங்களும் தாங்கள் நிற்குமிடத்திற்கு 7-ம் இடத்தைப் பார்க்கும்.
எப்படி ஒரு மனிதன் 2-தன் குடும்பத்தோடும், 4-மாதாவோடும், 5-மக்களோடும், 7- மனையாளோடும், 9-தந்தையோடும், 11 தன லாபத்தோடும், 12-தன் வீட்டாரோடும் பொருந்தி நிற்பானோ, அப்படியே ஆரம்ப சுரம் தனக்குப் பின்வரும் ரி-க-ம-ப-த-நி என்னும் சுரங்களோடு பொருந்தி நிற்பதாகக் காண்போம்.
எப்படி யெனில் 12-ம் இடத்தில் நின்ற ஷட்ஜம் 2-ம் இடத்திலுள்ள 4 அலகுள்ள இடபத்தோடும், 4-ம் இடத்தில் 4 அலகுள்ள காந்தாரத்தோடும், 5-ம் இடத்தில் 2 அலகுள்ள மத்திமத்தோடும், 7-ம் இடத்தில் பஞ்சமத்தோடும், 9-ம் இடத்தில் 4 அலகுள்ள தைவதத்தோடும், 11-ம் இடத்திலுள்ள 4 அலகுள்ள நிஷாதத்தோடும் பொருந்தி நிற்கக் காண்கிறோம்.
குரலே குரலாக ஆரம்பிக்கும்போது உண்டாகும் செம்பாலைப் பண்ணின் 7 சுரங்களை 2,4,5,7,9,11,12 முதலிய ராசிகளில் நிற்கும் சுரங்களாகக் காண்போம். 1,3,6,8,10 முதலிய இடங்களில் வரும் சுரங்கள் செம்பாலைப் பண் அல்லது தீரசங்கராபரணத்திற்குப் பகைச் சுரங்கள் என்றும் அவைகள் முற்றிலும் விலக்கப்படவேண்டும் என்றும் சொல்லியிருக்கிறார்கள். ஒரு இராசிச் சக்கரத்தில் 2,4,5,7,9,11,12 முதலிய இடங்கள் சுபஸ்தானங்கள் என்றும், 3,6,8,10 முதலிய இடங்கள் பகைஸ்தானங்கள் என்றும் சோதிட சாஸ்திரத்தில் சொல்லியிருப்பதுபோல் சங்கீத சாஸ்திரத்திலும் சொல்லியிருக்கிறார்கள்.
அந்தந்த இராகங்களின் சுர இடைவெளிகள் செம்பாலைப்பண் அல்லது தீரசங்கரா பரண ராகத்தின் சுர இடைவெளிகளாக வருவதினால் சங்கரா பரணத்தின் இடைவெளிப் பொருத்தம் மற்ற எல்லா இராகங்களில் வரும் சுரங்களுக்கும் பொருத்தமாகும். கிரகம் மாற்றும்பொழுது சுர ஸ்தானங்களும் மாறுவதினால் இராகங்கள் மாறுமே யொழிய செம்பாலைப் பண்ணுக்குரிய பொதுவிதி அணுவளவேனும் மாறாது.
கர்நாடக ராகம் ஒவ்வொன்றும் சிறந்த இலக்கண முடையதாக இருப்பதால் அவ்விராகங்கள் விசேஷ ரசமும் அமைப்பும் உடையனவாய்க் காணப்படுகின்றன. இவ்வமைப்பிற்கு இசைத்தமிழிற் சிறந்த நம் முன்னோர் அமைத்து வழங்கிவந்த சில விதிவிலக்குகளே காரணமாகும். சிலப்பதிகாரத் திலும் கல்லாடத்திலும் இவ்விஷயத்தைப் பற்றிச் சில வரிகள் சொல்லப் பட்டிருக்கின்றன:-
	“இணைகிளை பகைநட்பென்றிந் நான்கி
	 னிசைபுணர் குறிநிலை யெய்த நோக்கி”
இணை கிளை பகை நட்பென்று சொல்லப்பட்ட நான்கினும் இணை - இரண்டு நரம்பு என்னை?
	“இணை யெனப்படுவது கீழு மேலு
	 மணையத்தோன்று மளவின வென்ப”
கிளை - ஐந்து நரம்பு; என்ன?
	“கிளையெனப்படுவ கிளக்குங் காலை
	 குரலே இளியே துத்தம் விளரி
	 கைக்கிளை யெனவைந் தாகு மென்ப”
வரன்முறையாவது முன் கூறின வகையே ஐந்தா நரம்பா முறைமையின் இளிகுரலாக ஏழு நரம்பும் வாசித்தானென்க. குரல் குரலாகவும் குரல் தாரமாகவும் வாசித்தானென்ற வரலாறு:-
	“பகை ஆறும் மூன்றும்,
	 நின்ற நரம்பிற் காறு மூன்றும்
	 சென்று பெற நிற்பது கூடமாகும்”
கூடமெனினும் பகையெனினும் ஒக்கும். நட்பு நாலாம் நரம்பு; கிளை ஐந்தாம் நரம்பென்றும் பகை ஆறாம் நரம்பென்றும் பிரதி பேதமுண்டு.
இவைகள் சிலப்பதிகாரத்தில் சொல்லப்படுகின்றன. மேலும் கல்லாடத்திலும் இசை இலக்கணத்தைப் பற்றிச் சொல்லியிருப்பதைக் காணலாம்.
		“உறவிணை நட்புக்கிளை வியப்பெய்த
		 முகின்முழ வதிரவேழிசை முகக்க”
(ப-ரை)	உறவு - பகை நரம்பின்றி யுறவா நரம்பும், இணை - இணையா நரம்பும், நட்பு- நட்பா நரம்பும், கிளை - கிளையா நரம்பும், வியப்பு எய்த - அதிசயம் பெற, ஏழிசை முகக்கும் - இசையேழும் பொருந்தும்.
(வி-ரை)	“ஏழாம் நரம்பிணை நாலு நட்பாகு,
	 	 மைந்துகிளை யாறு மூன்றும் பகையே”
   	  	என்றாரிசை மரபுடையார்.
பூர்வகாலத்தில் கர்நாடக சங்கீதத்தில் இராகங்கள் பாடும்பொழுது இணை, கிளை, பகை, நட்பு, சுரங்களின் பொருத்தம் ஆராய்ந்து ச-க,ச-ம, ச-ப போல் ஓசையில் பொருந்திவரும் முக்கிய அம்சங்களைக் கவனித்துப் பாடினார்களென்றும் காண்கிறோம். இவைகளைப்பற்றி பொற் கடகத்தில் தெளிவாகச் சொல்லியிருக்கிறேன்.
இகபர விஷயங்கள் யாவற்றிலும் ஆனந்தத்தைத் தரும்படியான சங்கீதம் யாவரும் தெரிந்து கொள்ளவேண்டிய சாஸ்திரங்கள் எல்லா வற்றிலும் மேலான சாஸ்திரம். தமிழ் நாட்டார் தங்கள் மனோபாவப்படி பெரிதாகவும் சிறியதாகவும் ஸ்புடக் கணக்கினால் புதிது புதிதாகக் கீதம், கீர்த்தனங்கள், பதங்கள், வர்ணங்கள் முதலானவைகள் உண்டுபண்ணி, இராகங்களின் போங்கையறிந்து சாகித்தியங்கள் செய்து அதைப் பாடி ஆனந்தித்து, அதனால் அதிகப் பிரயோஜனமும் நன்மையும் அடையத் திருவருளைப் பிரார்த்திக்கிறேன்.
ஒரு இராகத்தில் கீதம், கீர்த்தனம் எழுதுகிறதற்கு முன்னதாக அந்த இராகம் எந்த மேளக்கர்த்தா அல்லது எந்த மேளக்கர்த்தாவில் ஜன்யமான தென்று தெரிந்து, அதன் ஆரோகண அவரோகணத்தை அறிந்து, அவ் விராகத்தின் சுருதியையும் குறித்துக்கொண்டு, ஸ்புடம் செய்துகொள்ள வேண்டும். சுருதிகளை யாவரும் எளிதில் தெரிந்துகொள்ள பின்வரும் அட்டவணைகளைக் கொடுத்திருக்கிறேன்.

3. பிரம்மவீணை என்ற பிரம்ம மேளத்தில் காணப்படும் சுரங்களின் பெயரும் விக்ருதி சுரங்களின் பெயரும்.


4. வட்டப்பாலையின் 24 அலகுகளின் பெயரும் விக்ருதி சுரங்களின் பெயரும்.

மேற்கண்ட அட்டவணையைத் திருநெல்வேலி மணியாச்சி ஜமீன் மேனேஜராயிருந்த மகா-ராச-ராச-சிறி வேங்கடசுப்பையரிடமிருந்து அரிகேசவ நல்லூர் ஸ்ரீ முத்தையா பாகவதர் அவர்களால் கிடைக்கப்பெற்றேன்.
இதைப்போ லொத்த இரண்டு சுவடிகளும் தஞ்சாவூரி லிருக்கின்றன. இப்புத்தகங்களில் சொல்லப்படும் பிரம்ம மேளத்தின் 4624 ராகங்களில் ஆயிரத்துச் சொச்சம் ராகங்களுக்கு இலட்சண சூத்திரங்கள் சொல்லிவரும் ‘மேளதிகார லக்ஷணம்’ என்னும் புத்தகத்தையும் தஞ்சாவூர் அரண்மனை சரஸ்வதி மஹாலில் இன்றும் காணலாம்.
மேற்காட்டிய அட்டவணைகளை நாம் நன்கு கவனித்தால் செம்பாலைப்பண் அல்லது தீர சங்கராபரணத்தில் வரும் சுரங்களும், ஆயப்பாலையின் பன்னிரு சுரங்களும், அவைகளின் பெயர்களும், விக்ருதி சுரங்களின் பெயர்களும், அவைகள் நிற்கும் இடங்களும், வட்டப்பாலையில் வழங்கி வந்த 24 அலகுகளின் பெயர்களும், விக்ருதி ஸ்வரங்களின் பெயர்களும், அவைகள் நிற்கும் இடங்களும் நன்றாகத் தெரிந்துகொள்ளலாம்.
5. ஸ்புடம் செய்யும் விதம் அல்லது இசை இலக்கணத்தைக் கொண்டு
ஒரு இராகத்தை ஸ்புடமிடுதல்.
1.	சப்த சுரங்களில் ஷட்ஜத்திற்கு - ரி,க ம,ப போல் ஓசையில் பொருந்தி வரும் சுரங்களுக்குப் பொருத்தமுள்ள சுரங்கள் என்று பெயர்.
2.	இவைகளுக்கு முறையே உத்தமம், மத்திமம், அதமம் என்று பெயர் வரும்.
3.	இவைகள் பெரும்பாலும் தொடங்கின சுரத்திற்கு இரண்டாவது, மூன்றாவது, நான்காவது, ஐந்தாவது சுரங்களாக வரும்.
4.	முதலாவது ஏழாவது சக்கரங்களில் ஆரோகணத்தில் ப த நி ச ரி க, அவரோகணத்தில் க ரி ச நி த ப என்பது போல் சில இடங்களில் ஆறாவது சுரமும் பொருத்தமாக வரும். உதாரணம் - முதலாவது தாய் இராகமாகிய கனகாங்கி இராகத்தில் ப த நி ச ரி க என்ற இடத்தில் இரண்டு அலகு க, 4 அலகு ரி யினிடத்தில் வருவதால் அவை பொருத்தமாகும்.
5.	துவக்கும் சுரத்திற்கும் முடிக்கும் சுரத்திற்கும் பொருத்தமில்லாத தொகுதிகள் இன்னவென்றும் பொருத்தமுள்ள தொகுதிகள் இன்னவென்றும் சுருதியின்படி கண்டெழுதுவதற்கு ஸ்புடம் என்று பெயர்.
6.	பொருத்தமுள்ள ஒரு தொகுதியில் துவக்கும் சுரத்திற்கு வாதி என்றும், முடிக்கும் சுரத்திற்கு சம்வாதி என்றும், அடுத்திருக்கும் சுரத்திற்கு அனுவாதி என்றும், இம்மூன்று சுரத்திற்கும் பொருந்தாத சுரத்திற்கு விவாதி சுரமென்றும் பெயர்.
7.	 ஒரு தொடரில் சம்வாதி சுரம் நெடிலாகவே இருக்கும். அவரோ கணத்தில் அதே தொடரில் வாதி சம்வாதி யாகும்போது அதுவும் நெடிலாகும். ச ரி கா-க ரி சா.
8.	எடுத்துக்கொண்ட ஒரு இராகத்தில் ஆரோகண அவரோ கணங்களில் பொருத்தமுள்ள தொகுதிகளை முறையே எழுதிக் கொள்ள வேண்டும். அதில் சம்வாதி சுரத்தையும் வாதி சுரத்தையும் அடுத்த தொகுதியில் வரப்போகிற தொகுதியின் முதல் சுரத்தையும் விட்டு மீதியாய் நிற்கிற சுரத்தை இணைக்கும் சுரமாகச் சேர்த்து எழுதல்வேண்டும். இவை பெரும்பாலும் சம்பூர்ண இராகங்களில் வழங்கும். (உ-ம்) ச ரி க மா - ரி க ம பா; ச ரி க மா - க- ரி க ம பா.
9.	மேலும் சில வர்ஜிய வக்கிர இராகங்களில் சம்வாதிக்கு வாதியும்,  வாதிக்கு சம்வாதியும் இணைக்கும் சுரமாக வரும். ச மா - ச மா - ப த சில சமயத்தில் வாதிக்குக் கீழுள்ள சுரத்தையும் சம்வாதிக்கு மேலுள்ள சுரத்தையும் சேர்க்கவேண்டி வரும்.
10	சப்த சுரங்களுக்கும் ஆரோகண அவரோகணங்களில் தனித்தனி ஒரு சுரத்திற்கு மூன்று தொகுதியாக ஒரு ஸ்தாயியில் இருபத்தொன்று தொகுதிகள் வரவேண்டியன. மேளக்கர்த்தாவின் சுருதி பேதத்தினால் இவையெல்லாம் வாரா. வரும் இராகங்கள் பாடச் சுலபமாகும்.
11.	வராதவைகள் இன்னவென்பதும், வாதி சம்வாதிப் பொருத்தத்தின் படி சுருதிகளைத் தெரிந்து ஸ்புடம் பண்ணிக்கொண்டு பொருத்தமுள்ள தொடர்களும் ஜீவசுரமும் தெரிந்து ஒரு இராகத்தைப் பாடல் வேண்டும். அப்படித் தெரிந்து பாடினால் இராகம் பிழையாகாது, காதுக்கும் இனிமையா யிருக்கும்.

12.	ஒவ்வொரு தொடரிலும் சம்வாதி சுரங்களே நெடிலாக வந்து இராகத்திற்கு இனிமையைக் கொடுக்கும். ஆகையினால் ஒரு இராகத்தைப் படிக்கிற காலத்தில் எடுத்துக்கொண்ட தொடரில் வாதி சம்வாதிப் பொருத்தம் திட்டமாய்த் தெரிந்துகொண்டு சம்வாதியை நெடிலாக்கினால் இராகத்தின் மூர்ச்சை தவறாது.
13.	ஒரு இராகத்தைப் பாடும்பொழுது மத்திமம்வரை யுள்ள பாகத்திற்குப் பூர்வபாகமென்றும், மத்திமத்திற்கு மேற்பட்ட பாகத்திற்கு உத்தரபாக மென்றும் பெயர்.
14.	பூர்வ பாகத்திலாவது உத்தர பாகத்திலாவது வக்கிரமாவது வர்ஜியமாவது வருமானால் அப்படிப் பேதப்பட்ட தொகுதி இராகத்தைத் திட்டமாய்க் காட்டக்கூடிய இடமாகும். ஆகையால் அந்த இடத்தை அடிக்கடி போஷித்துப் பாடவேண்டும்.
வர்ஜியம்.
1.	ஒரு இராகத்தின் ஆரோகணத்திலாவது அவரோகணத்திலாவது ஒரு சுரம் வர்ஜியமானால் அச்சுரம் வாதியாகவாவது சம்வாதியாகவாவது அனுவாதியாகவாவது வரமாட்டாது.
2.	வர்ஜியமுள்ள ஒரு தொடரில் இணைக்கும் சுரங்க ளில்லாதிருக்குமானால் வாதி சுரமே இணைக்கும் சுரமாக வரும். ச மா - ச மா - ப த.
3.	ஆரோகணத்தில் வர்ஜிய மிருக்கும்பொழுது இணைக்கும் சுரம் அவரோணத்தில் வர்ஜியமான சுரமாய் வருமானால் அப்படிப் பொருந்தாத தொடர்கள் பொருத்தமுள்ள தொடர்களிலிருந்து நீக்கப்படல் வேண்டும்.
4.	ஆரோகணத் தொடரில் இணைக்கும் சுரம் வரும்பொழுது அனுவாதி சுரம் அவரோ கணமாகும். அந்தச் சுரம் அவரோகணத்தில் வர்ஜியமாக யிருக்குமானால் அத்தொடரை அவரோகணத் தொடரிலிருந்து நீக்கல் வேண்டும்.
5.	இதுபோலவே அவரோகணத் தொடரில் இணைக்கும் சுரம் வரும்பொழுது சம்வாதி சுரம் ஆரோகணமாகும். அந்தச் சுரம் ஆரோகணத்தில் வர்ஜியமாயிருக்குமானால் அத்தொடரை ஆரோகணத் தொடர்களிலிருந்து நீக்கல் வேண்டும்.
வக்கிரம்.
1.	சப்த சுரங்களும் முறைப்படியே ஆரோகணம் அவரோகணங்களி லிருக்கவேண்டும். இது தவறி, முன் வரவேண்டியது பின்னாகவும், பின் வரவேண்டியது முன்னாகவும் ஒன்று அல்லது இரண்டு மூன்று சுரங்களையாவது ஓரிடத்திலாவது அல்லது இரண்டு மூன்று இடங்களிலாவது வரும். இதற்கு வக்கிரம் என்று பெயர்.
2.	இதில் தன்னிலைக்கு முன்னால் போவதற்கு அதிசாரமென்றும் பின்னால் போவதற்கு வக்கிரம் என்றும் பெயர்.
3.	ஆரோகணத்திலும் அவரோகணத்திலும் வக்கிரமாய் வரும் சுரங்களைக் குறித்துக் கொண்டு அவைகளை ஸ்புடக் கணக்கினால் சேர்க்காமல் இவைகளுக்கு முன் பின்னாயுள்ள சுரங்களின் தொடர்களி லிருக்கிறபடியே சேர்த்துப் பாடல் வேண்டும்.
4.	இந்த வக்கிர சுரங்களுக்கு முன்னும் பின்னுமுள்ள சுரங்களின் பாத்தியத்தைத் தவிர வேறு எவ்வித பாத்தியமும் கிடையாது. வாதியாகவாவது சம்வாதியாகவாவது வரமாட்டா.
5.	வாதி சம்வாதி சுரங்கள் நெடிலாக வருவதினால் அந்தச் சுரங்களுக்கு அடுத்து வரும் வக்கிர சுரங்களை அனுவாதி சுரமாகச் சேர்த்தால் அவைகள் ஆரோகண அவரோகணக் கதியில் பேதப்படும். ச ம ரி க ம பா இதில் ரி க ம வக்கிரம். ச ம என்ற தொடருக்குச் ச ம - ரி க ம - ப என்றால் ரி க ம ஆரோகணம்போல் தோன்றும் ப சேர்வதால்.
6.	ரத்னாங்கி இரண்டாவது மேளக்கர்த்தா இராகத்தில் ஜன்யமான வசந்த பூபாளத்தில் ச ரி க ப - ம த - ம க ரி ச இவைபோல் வரும். முதல் தொடர்ச்சியில் இராகத்தின் ஆரோகண அவரோகண மூர்ச்சனை சம்பூர்ணமாகிவிடும்.
6. கீதம் எழுத வேண்டிய சில முக்கிய குறிப்புகள்:-
1.	ஒரு இராகத்தின் ஆரோகண அவரோகண சுரத்தை ஸ்புடம் பண்ணி அதில் வரும் வாதி சம்வாதிப் பொருத்தமுள்ள சுரங்களை ஒன்றன் பின் ஒன்றாய் இலக்கம் போட்டு எழுதிக் கொள்ளவேண்டும். பொருத்த மில்லாத தொடர்களை நீக்கவேண்டும்.
2.	இராகத்தின் பூர்வ பாகத்திலாவது அதாவது மத்திமத்திற்கு முன்னுள்ள சுரங்களிலாவது  ச ரி க, உத்தர பாகத்தில் பின்னுள்ள சுரங்களி லாவது ப த நி, மத்திமத்திலாவது சுருதி பேதங்கள் ஏற்படும்.
3.	சுருதி பேதம் நீங்கலாக வக்கிர வர்ஜியங்கள் பூர்வ, உத்திர, மத்திம பாகங்களிலும் ஏற்படும்.
4.	பூர்வ, உத்தர, மத்திம பாகங்களின் சுருதி பேதங்களினாலும் வக்கிர வர்ஜிய பேதங்களினாலுமே இராகங்கள் சப்த சுரங்களினின்று ஏராளமா யுண்டாகின்றன.
5.	இராகத்தின் சுருதிபேத முள்ள தொடர் எந்தத் தொகுதியில் அடங்கி யிருக்கிறதோ அதுவே அந்த இராகத்தின் முக்கிய தொடராகும். அத்தொடரினாலேயே அந்த இராகம் பூர்ணமாய் மற்ற இராகங்களிலிருந்து பேதப்படும். இப்படிப் பேதப்படும் தொடர்கள் பூர்வ உத்தர பாகத்திலும் வரும். அப்படி வரும் இராகங்களில் இரண்டு தொடரையும் விடாமல் பாடவேண்டும்.
6.	ஒரு இராகத்தின் பூர்வ பாகத்திலாவது, உத்தர பாகத்திலாவது உண்டாகிற பேதம் இன்னதென்று திட்டமாய் முதன் முதல் தெரிந்து கொள்ளல் வேண்டும்.
7.	சுருதி பேதங்கள் மாத்திரமுடைய இராகங்கள் தாய் இராகங்களென்றும், அல்லது கர்த்தா இராகங்கள் என்றும், வக்கிர வர்ஜிய ராகங்கள் ஜன்னிய ராகங்கள் என்றும் சொல்லப்படும்.
8.	ஜன்னிய இராகங்கள் எப்பொழுதும் தாய் ராகத்தின் சுருதி பேதத்தையே யுடையவாய் இருக்கும். ஆரோகணத்திலாவது அவரோகணத்தி லாவது பூர்வ, உத்தர, மத்திம பாகங்களிலாவது தாய் ராகத்தின் சாயலையே காட்டிவரவேண்டும்.
9.	எந்தத் தொடரினால் ராகத்தின் பேதம் திட்டமாய்த் தெரியுமோ அந்தத் தொடரையே ஆரம்பத் தொடராக எடுத்துக்கொள்ள வேண்டும். பூர்வ பாகத்தில் எவ்விதபேதமு மில்லாமல் உத்தர பாகத்தில் பேதம் வருமானால் பேதம் வரும் தொடரையே முதல் தொடராக எடுத்துக்கொள்ள வேண்டும். நேத சுருதியாகிய ஷட்ஜத்தையும் பஞ்சமத்தையும் இத்தொடர்களோடு சேர்த்துக்கொள்வதே கிரமம்.
10.	பூர்வ பாகத்தில் சுருதி பேதமுள்ள சுரத்திற்கு உத்தர பாகத்தில் பொருத்தமுள்ள சுரம் வருமானாலும், உத்தர பாகத்தில் சுருதிபேதமுள்ள சுரத்திற்குப் பொருத்தமுள்ள சுரம் பூர்வ பாகத்தில் வருமானாலும், இந்த இரண்டு சுரங்களையும் கொஞ்சம் கார்வையுடன் பாடவேண்டும். இது பிரம்ம மேளத்தின் சக்கரத்தி லடங்குமே யொழிய உத்தர மேளத்தின் சக்கரத்தில் எழுதிக்காட்ட வராது. ஜன்னிய இராகங்களில் அநேகம் இப்பேதத்தை யுடையவாயிருக்கின்றன. இப்பேதம் தெரிந்துகொள்ளாமற் போனால் சந்தேகம் ஏற்படும்.
11.	ஸ்புடத் தொடர்களில் வாதியாகவும் சம்வாதியாகவும் எந்தச்சுரம் எத்தனை தரம் அதிகம் வருகிறதென்று எண்ணிப் பார்க்கும்பொழுது அதிகம் வருகிற சுரமே ஜீவசுரமாகும். அதற்கு இணை கிளையாக வரும் சுரமே அமுதவைப்பாகும். வட்டப்பாலை இராகங்களில் சுரங்கள் ஒரு அலகு குறைந்து அல்லது ஒரு அலகு கூடி, பாட்டின் இனிமையான இடமாக விளங்குவது பாடலமுதம்.
12.	ஜீவசுரத்தை எப்போதும் எந்த இடத்திலும் நெடிலாகவே வழங்கவேண்டும். நேத சுருதியில் முடிக்க நேரிடுங்காலத்திலும் ஜீவ சுரத்தை அளவுகடந்து நீட்டி முடிக்கவேண்டும். நேத சுருதி தவிர மற்ற இடங்களில் கூடுதலாய் அதாவது கமகமாய்ப் படிக்கவேண்டும்.
13.	இராகத்தில் ஸ்புடம் பண்ணின தொடர்களில் கீதம் செய்யும் போது கவனிக்க வேண்டிய குறிப்பு :- முதன் முதல் இராகம் ஸ்பிரிக்கும் சுரப் பொருத்தமுள்ள தொடரில் ஒன்றை ஆரம்பத் தொடராக எடுக்கவேண்டும். அதிலிருந்து தார ஸ்தாயிவரை போய் மத்திய ஸ்தாயியில் முடிக்க வேண்டும். அதன்பின் முதலில் எடுத்துக்கொண்ட தொடர் போக மீதியா யிருக்கும் தொடர்களில் ஜீவசுரத் தொடர்களைக் கொண்டு ஆரம்பித்து, மத்திய தார ஸ்தாயிகளுக்குப்போய் மந்த்ர ஸ்தாயியில் உள்ள தொடர்களைச் சேர்த்துக்கொண்டு, மத்திய ஸ்தாயியில் முடிக்கவேண்டும். இதன்மேல் மூன்றாவதாக, முதலிலும் இரண்டிலும் சேராத தொடர்களில் இராகம் ஸ்பிரிக்கும் ஜீவ சுரமுள்ள ஒரு தொடரை எடுத்துக்கொண்டு, மீதியாயிருக்கும் தொடர்களை மத்திய ஸ்தாயியிலிருந்து மந்த்ர ஸ்தாயிக்குப் போய், தொடர்களிருக்குமானால் தார ஸ்தாயிக்குப்போய் மத்திய ஸ்தாயியில் முடிக்க வேண்டும்.
14.	மத்திய ஸ்தாயியிலுள்ள ஒரு தொடர் தார ஸ்தாயியிலும் மந்த்ர ஸ்தாயியிலும் ஆரோகண அவரோகணங்கள் இரட்டித்து வரும். அப்படி வரும்பொழுது பெரும்பான்மை ஒன்றை நீக்கியும், எடுத்துக்கொண்ட தொடரின் போங்கை முடிக்கவும், தாளத்தில் அக்ஷரங்களை நிரவவும் அவசியம் நேரிடும்பொழுது சேர்த்துக்கொள்ளலாம். அப்படிச் சேர்க்கும் தொடர் இராகம் ஸ்பிரிக்கும் தொடராக இருக்கவேண்டும்.
15.	இப்படிச் செய்யும்பொழுது ஸ்புடம் செய்த தொடர்கள் பெரும்பாலும் மூன்று கண்டிகையில் அடங்கி நிற்கும். அதிக வக்கிர வர்ஜியம் ஏற்படும் சில இராகங்கள் இரண்டு கண்டி கையில் முடியும். இதில் முதல் கண்டிகையும் கடைசிக் கண்டிகையும் சிறுத்தும் நடுக்கண்டிகை பெருத்தும் இருக்கும்.
16.	இஷ்டமான தாளங்களில் இத்தொடர்களை அடக்கும்பொழுது சம்வாதியாக வரும் சுரங்களை ஒரு அட்சரகாலம் நீட்டியும், இணைக்கும் சுரங்களில் ஒன்றை அல்லது இரண்டைக் குறைத்தும் முடிக்கும் சுரத்தை 1/4, 11/2, 3/4 ஆவர்த்தம் வரை நீட்டியும் கொள்ளலாம். அவசியமானால், அதாவது விடக்கூடாத சுரமாயிருக்குமானால், இரண்டாம் காலத்தில் குறுக்கிக்கொள்ளவேண்டும்.
17.	ஒரு இராகத்தை ஸ்புடம் பண்ணும்பொழுது கிடைக்கும் தொடர்கள் இத்தனை யென்றும், இணைக்கும் விதம் இன்னதென்றும், சஞ்சாரக் கிரமம் இன்னதென்றும் அறிந்து பாடம் செய்துகொள்ள ஏதுவாயிருப்பதே கீதத்தின் பிரயோஜனம். ஆகையால் இரட்டித்து வரும் தொடர்களைத் தவிர மற்ற தொடர்களை விடாமலிருப்பது நல்லது. வரக்கூடாத தொடர்களைச் சேர்க்கக் கூடாது.
18.	வாதி சம்வாதிப் பொருத்தப்படி கிடைக்கவேண்டிய துண்டுகள் இன்னவென்று அறிவதற்கு ஒரு இராகத்திற்குரிய சுரத்தில் மந்த்ர ஸ்தாயி பஞ்சமம் முதல் தார ஸ்தாயி பஞ்சமம் வரையும் பார்த்துக்கொண்டு, தார ஸ்தாயி பஞ்சமம் முதல் மந்த்ர ஸதாயி பஞ்சமம் வரையும் பார்த்துக்கொள்ள வேண்டும். ஏதோ சில சமயங்களில் பஞ்சமம் வராதிருக்குமானால் ஆரோகண அவரோகணங்களில் மந்திர ஸ்தாயியிலிருந்து தார ஸ்தாயி மத்திமம் வரையிலும் பார்த்துக்கொள்ளலாம். இது ஒரு இராகத்திற்கு இத்தனை பாத்தியங்க ளிருப்பனவென்று அறிவதற்குச் சேர்க்கும் தொகுதிகள் இணைக்கும் தொகுதிகள் இம்முறைப்படி தான் வரவேண்டுமென்பதையும் அறிவதற்கே. தார ஸ்தாயியின் மேல் பாகத்திலும் மந்த்ர ஸ்தாயியின் கீழ்பாகத்திலும் எப்படி இராக சஞ்சாரம் செய்யலா மென்பதை மத்திய ஸ்தாயியின் சஞ்சாரத்தால் தெரிந்துகொள்ளலாம். மத்திய ஸ்தாயிக்குரிய கிரமமே மற்ற மூன்று ஸ்தாயிகளிலும் வரும்.
19.	கீதங்கள் பொதுவாக மூன்று கண்டிகையாகவும், அபூர்வமாக இரண்டு கண்டிகையாகவும் வரும். இவைகளில் முதல் கண்டிகை மத்திய ஸ்தாயியின் ஷட்ஜத்திலும் அல்லது தார ஸ்தாயியின் ஷட்ஜத்திலும் ஆரம்பிக்கலாம். அடுத்த கண்டிகை இராகத்திற்கு ஜீவசுரமாய் ஏற்படும் சுரத்திற்கு வாதி சுரமாயிருப்பது உத்தமம். இது தவிர இராகத்தின் வக்கிர வர்ஜிய பேதம் தெரிவிக்கும் ஒரு தொகுதி கீதத்தின் ஆரம்பத்தில் வருவது நல்லது. க ப நி த நி -  க ப நி - க ம த - க ப த ச - ச ம - ச ம ப த - இவைபோல்.
20.	எப்போதும் சம்வாதியாக வரும் சுரங்கள் நெடிலாகவே இருக்கவேண்டும். தாளத்தில் மாத்திரை கூடிவருவதாகத் தெரியுமானாலும் வாதி சம்வாதிக்கு நடுவிலுள்ள அனுவாதி சுரங்களில் ஒன்றை, இரண்டை விட்டுவிடலாமே யொழிய சம்வாதிச் சுரத்தின் நெடிலைக் குறைக்கவே கூடாது. அவசியமான இடங்களில் ஒன்று இரண்டு வருவது குற்றமில்லை.
21.	இராக சஞ்சாரத்தில் அதிக பாத்தியமுடைய ஜீவசுரம் இரண்டு மாத்திரையாயன்றி நான்காகவும், கீதம் முடியுமிடங்கள் ஆறு எட்டாகவும் வரலாம். வாதி சம்வாதியாக வரும் சுரங்களை எண்ணி அதிகப் பாத்தியதை குறிக்கவேண்டும். அப்படிக் குறித்தபின் அதிகப் பாத்தியம் எந்தச் சுரங்களுக்கு வருமோ அந்தச் சுரங்களைக்கொண்டு முடியும் இரண்டு மூன்று தொடர்களில் இராகத்தின் வக்கிர வர்ஜிய பேதங்களைக்காட்டும் தொடர்களை முதல் தொடராக எடுத்துக்கொள்ளவேண்டும். ரிகமதா - கமதா என்ற இரண்டு தொடர்களில் தோடி இராகத்தின் அம்சத்தைக் காட்ட கமத போதுமானது. கபநீ என்ற தொடர் ஹம்ஸத்தொனி இராகத்தைப் பூர்ணமாய்க் காட்டுவதுபோல் ஜன்னிய இராகங்களில் வக்கிர வர்ஜிய சுரங்களுக்கு முந்தின சுரத்தை வாதியாகக்கொண்டு அதற்குப் பொருத்தமுள்ள சுரத்தைக்கொண்டு சம்வாதியாக வரும் தொடர் முக்கியமானது. இதில் இராகத்தின் முக்கிய சொரூபம் காணப்படுவதால் இது முதல் முதல் வருவது நல்லது. ஒரு இராகத்தின் சஞ்சாரத் தொடர்களெல்லாம் அதாவது ஸ்புடத்தொடர்கள் பெரும்பாலும் வரும்படியாகச் சஞ்சாரம் செய்து எழுதவேண்டும். 
7. கீர்த்தனம் எழுதவேண்டிய முக்கிய குறிப்புகள்.
1.	கீர்த்தனம் எழுது முன்னதாக கீதம் எழுதவேண்டிய குறிப்புகளில் எழுதியபடி அதைக் கவனித்து நாம் எழுதவேண்டிய இராகம் எந்த மேளக்கர்த்தா அல்லது எந்தத் தாய் இராகத்தில் ஜன்னியமான இராகம் என்றும், அதன் ஆரோகண அவரோகண சுரங்கள் இன்னவென்றும் தெரிந்து ஸ்புடம் செய்து, அதில் வாதி சம்வாதிப் பொருத்தமும், ஜீவசுரங்களும், அமுத வைப்பும் இன்னவென்றும், வக்கிர வர்ஜிய இராகங்களில் இராகச் சாயையைக் காட்டும் முக்கியமான தொடர்களின்னவென்றும் அறிந்துகொள்ளவேண்டும்.
2.	பொதுவாக கீர்த்தனங்கள் பல்லவி, அனுபல்லவி, சரணம் என்ற மூன்று கண்டிகையில் அடங்கி நிற்கின்றன.
3.	அநேகமாய்க் கீர்த்தனங்களின் முதல் கண்டிகை அல்லது பல்லவி மத்திய ஸ்தாயியின் சஞ்சாரமாகவும், இரண்டாவது கண்டிகையான அனுபல்லவி மத்திய ஸ்தாயியில் தொடங்கி தார ஸ்தாயியின் சஞ்சார மாயும், மூன்றாவது கண்டிகை அல்லது சரணம் முன் பாகத்தில் மத்தியஸ்தாயியில் தொடங்கி மந்த்ரஸ்தாயியின் சஞ்சாரமாகவுமிருக்கும். சரணத்தின் பின்பாகம் அனுபல்லவியையே பாடி முடிக்கவேண்டும்.
4.	மற்றும் சில கீர்த்தனங்களில் பல்லவியில் தார ஸ்தாயியில் தொடங்கி மத்திய ஸ்தாயியின் சஞ்சாரமாகவும், சில பல்லவிகள் மத்திய ஸ்தாயியில் ஆரம்பித்து மந்த்ர ஸ்தாயியின் சஞ்சாரமாகவும் வரலாம். தார ஸ்தாயியின் சஞ்சாரமில்லாத சில இராகங்கள் தவிர மற்ற எல்லா இராகங்களிலும் அநேகமாய் அனுபல்லவி தார ஸ்தாயியின் சஞ்சாரத்தையும், சரணம் மத்திய மந்த்ர ஸ்தாயியையும் காட்டி நிற்கிறது. சில கீர்த்தனங்களுக்குப் பல்லவியும் அனுபல்லவியும் சேர்ந்து சரணமாக வரலாம்.
5.	கீர்த்தனம் எழுதுகிறவர்கள் ஒரு இராகத்தில் ஸ்புடம் பண்ணின வாதி சம்வாதிப் பொருத்தமுள்ள தொடர்களையும் ஜீவசுரத் தொடர்களையும் கவனித்து, முதல் முதல் ஜீவசுரப்பொருத்தமுள்ள தொடரில் ஒன்றைப் பல்லவிக்கு ஆரம்பத் தொடராக எடுத்தால் அதன் அமைப்பு நன்றாயிருக்கும். ஒரு இராகத்தில் வக்கிர வர்ஜியத் தொடர்கள் முக்கியமான தொடராயிருக்கு மானால் அதையும் ஆரம்பத் தொடராக எடுத்துக்கொள்ளலாம். பல்லவியில் இராகத்தின் ஆரோகண அவரோகண சஞ்சாரத்தைத் தெளிவாய்க் காட்ட வேண்டும்.
6.	இராக சஞ்சாரத்தைக் கவனித்து, அதாவது இராகங்களின் ராக பாவத்தைக் கவனித்துக் கீர்த்தனங்களின் சாகித்யப் போங்கை யனுசரித்து, மத்திய ஸ்தாயியில் ஜீவசுரத்தைக் காட்டும் தொடரில் ஆரம்பித்து வக்கிர வர்ஜிய இராகங்களைத் தெளிவாய்க் காட்டக்கூடிய முக்கியமான தொடரில் ஆரம்பித்து அவரவர்கள் மனோதர்மப்படி மத்திய மந்த்ர ஸ்தாயிகளில் வெகு அழகாகச் சஞ்சாரம் செய்துகொள்ளலாம். ராகபாவத்தையும் சாகித்ய ரஸபாவங்களையும் அறிந்து அதாவது ஆனந்தம், இரக்கம், உருக்கம், கம்பீரம், நடனம் முதலான நடைகளைக் கவனித்துச் சாகித்திய அர்த்தம் கெடாமல் கார்வையாக வரவேண்டிய இடத்தில் கார்வையாகவும், ஜீவசுரத்தையும், அமுத வைப்பையும், பாடலமுதத்தையும் கவனித்துச் சில இடங்களில் துரிதகாலத்தில் ஜண்டவரிசை, ரவைஜாதி, பலுக்குப்பொடி வரிசைகளையும் சேர்த்து இராக சஞ்சாரத்தை வெகு அழகாக விதவிதமான சங்கதிகள் போட்டு, கீர்த்தனங்களின் பல்லவியை விரிவாகவும் விஸ்தாரமாகவும் செய்யலாம்.
7.	அனுபல்லவியை ஆரம்பிக்கும்போதும் தார ஸ்தாயியிலாவது மத்திய ஸ்தாயியிலாவது ஜீவ சுரப் பொருத்தமுள்ள ஒரு தொடரை ஆரம்பித்து, தார ஸ்தாயியிலும் மத்திய ஸ்தாயியிலும் சஞ்சாரம் செய்து, தார ஸ்தாயியின் சட்ஜத்தில் கார்வை கொடுத்து, அதற்குமேல் அநேக சங்கதிகள் அமைத்துப் பெரிதாகவோ  சிறிதாகவோ விஸ்தாரம் செய்து கொள்ள வேண்டும். சங்கதிகள் போடுவதினால் இராக சஞ்சாரம் மட்டுமல்ல சாகித்ய ரசபாவங்களும் அர்த்தங்களும் கெடாமல் ஒழுங்காக இருக்கவேண்டும். சாகித்யத்தில் நெடிலான எழுத்துக்கள் வருமிடத்தில் சுரங்களையும் நெடி லாகக் கொடுத்துக் குற்றெழுத்துக்கள் வருமிடத்தில் சுரங்களையும் அதற் கேற்றவாறு கவனித்து எழுதவேண்டும்.
8.	சரணத்தின் முற்பாகம் கார்வையாக சாகித்ய ரசபாவத்தைக் கவனித்து மந்த்ர மத்திம ஸ்தாயியிலும் ஜீவசுரப் பொருத்தமான தொடர்களை வைத்து சஞ்சாரம் செய்துகொண்டு சரணத்தின் பின்பாகம் அனுபல்லவியைப் போல் முடித்துக்கொள்ளவேண்டும்.
9.	சில கீர்த்தனங்களின் சரணத்தில் பின்பாகம் அனுபல்லவியைப் போல் வராமல்  மந்த்ர மத்திய ஸ்தாயியில் சஞ்சாரம் செய்து கொள்ளலாம்.
10.	அதே மாதிரி வித்தியாசமான அநேக சரணங்கள் ஒரு கீர்த்தனைக்கு இரண்டோ மூன்றோ சாகித்யத்திற்கேற்றவாறு எத்தனை வேண்டுமானாலும் செய்துகொள்ளலாம்.
11.	இன்னும் சில கீர்த்தனங்களில் சுரத்தின் முன்பாகம் மந்த்ர மத்திய ஸ்தாயியில் கார்வையாகச் சவுக்க காலத்தில் பாடி, பின்பாகம் இரண்டாம் காலத்தில் அல்லது துரித காலத்தில் பாடக்கூடியதாக சாகித்யமெழுதி அதற்கேற்றபடி நடையை மாற்றி எழுதலாம்.
12.	சிறு கீர்த்தனங்களாக எழுத விரும்பினால் இராக சஞ்சாரத்தை மாத்திரம் காட்டி ஆரோகண அவரோகணங்களில் வரும் சுரங்களையும் விடாமல் எழுதவேண்டும். அதிக விஸ்தாரமாக இராக சஞ்சாரம் செய்யக் கூடாத சில வக்ர வர்ஜிய இராகங்களில் கீர்த்தனைகள் சிறிதாகவே அமையும்.
13.	சில இராகங்களில் கீர்த்தனங்களுக்கு எத்துக்கடை சுரம் பாடினால் அழகாயிருக்கும். அப்படிப்பட்ட கீர்த்தனங்களுக்கு ஸ்புடம் செய்த தொடர்களில் இணை. கிளை. நட்பு பொருத்த சுரங்களின் தொடர்களைச் சேர்த்துத் தாளங்களின் நடையைக் கவனித்து அங்கங்கே நடைகளை மாற்றி எழுதினால் மிக அழகாயிருக்கும்.
14.	கீர்த்தனங்கள் எழுதும்போது அவரவர்க்கு இஷ்டமான தாளங்களில் அமைத்துக் கொள்ளலாம். சில கீர்த்தனங்களின் சாகித்யங்கள் திஸ்ர நடைக்கும், சில சதுரச்ர நடைக்கும், சில கண்ட ஜாதிக்கும், சில மிஸ்ர ஜாதிக்கும் பொருத்தமாயிருக்கும். நம் அனுபவத்திற்கு எளிதாக வரும் சில தாளங்களை மாத்திரம் இங்கே எழுதியிருக்கிறேன்.
15.	ஒரு திஸ்ரம் 3 மாத்திரையாகவும், 1 சதுரச்ரம் 4 மாத்திரை யாகவும், 1 கண்டம் 5 மாத்திரையாகவும், 1 மிச்ரம் 7 மாத்திரையாகவும், 1 சங்கீர்ணம் 9 மாத்திரையாகவும், இந்தக் களையை இரண்டாகப் பெருக்கினால் 2 திஸ்ரம் 6 மாத்திரையாகவும், 2 சதுரச்ரம் 8 மாத்திரையாகவும், 2 கண்டம் 10 மாத்திரையாகவும், 2 மிச்ரம் 14 மாத்திரையாகவும், 2 சங்கீர்ணம் 18 மாத்திரையாகவும் வரும். சாதாரணமாக நம் வழக்கத்திலிருக்கும் தாளங்கள் இவைகளுக்குள்ளேயே நிற்கின்றன. திஸ்ர ஜாதி ஏகதாளத்தை 3-ஆகவும், திஸ்ர ஜாதி ரூபகத்தை 5-ஆகவும், திஸ்ர ஜாதி திரிபுடையை 7-ஆகவும், சதுரச்ர ஏகதாளத்தை 4 அட்சர காலமாகவும், சதுரச்ர ஜாதி ரூபகத்தை 6-ஆகவும், சதுரச்ர ஜாதி திரிபுடை அல்லது ஆதி தாளத்தை 8 அட்சரமாகவும், ஜம்பை மட்டிய தாளங்களை 10 அல்லது 5,5 ஆகவும், அடைதாளத்தை 14 அல்லது 5,5,2,2 ஆகவும் கணக்கிட்டு வழங்கி வருகிறோம்.



சப்த தாள அலங்காரங்களின் சூத்திரம்.
சப்தசு ரத்தில் ஜனிக்குநா தத்தை
நிச்சய நிலையில் நிறுத்திட வென்றே
அக்ஷர காலத் தடக்கினார் பெரியோர்.
சாற்றிய வெழுதா ளத்தின் நிலையை
சதுர்ஸ்வர லகுவைச் சார்ந்திடும் முறையாய்ச்
சால்பழு தங்கம் சாற்றிடக் கேண்மோ.
ஈரிரண் டேக தாளமோர் லகுவே
இருமூன் றுரூபக மெனில்துரி தலகுவாம்
ஏழெனும் ஜம்பை லகுவீர் துரிதம்
எட்டாம் திரிபுடை லகுவிரு துரிதமாம்.
ஈரஞ்சு மட்டியம் லகுதுரி தலகுவாம்
ஈரெழு அடமிரு லகுதுரித வினையாம்
ஈரெழு துருவம் லகுதுரித லகுவினை
என்றழ காக இலங்கிடு மாதோ.
துருவம் மட்டியம் ரூபகம் ஜம்பை
திருபுடை யுடனே அடமு மேகமாய்
அறுகோ ணத்தின் நடுவலம் முறையே 
வருதா ளத்தின் வர்க்கமே ழாமே.
ஒவ்வொரு தாளமும் ஜாதிகள் ஜந்திலும் அதாவது திஸ்ரம் (3 அட்சரகாலம்), சதுரச்ரம் (4 அட்சரகாலம்), கண்டம் (5 அட்சரகாலம்), மிஸ்ரம் (7 அட்சரகாலம்), சங்கீர்ணம் (9 அட்சரகாலம்) ஆகியவைகளில் வரும்பொழுது 7x5=35 தாளங்களாகும்.


(1)	த்ருவம்	=	1011	(ஒரு லகு, ஒரு த்ருதம், 2லகு)
(2)	மட்டியம்	=	101	(ஒரு லகு, ஒரு த்ருதம், ஒரு லகு)
(3)	ரூபகம்	=	01	(ஒரு த்ருதம், ஒரு லகு)
(4)	ஜம்பை	=	100	(ஒரு லகு, ஒரு அனுத்திருதம், ஒரு த்ருதம்)
(5)	திருபுடை	=	100	(ஒரு லகு, இரண்டு த்ருதம்)
(6)	அடதாளம்	=	1100	(இரண்டு லகு, இரண்டு த்ருதம்)
(7)	ஏகதாளம்	=	1 	(ஒரு லகு).

35 தாளங்களும், அங்கங்களும், அக்ஷரகாலமும்.

16.	எல்லாவிதமான தாளங்களையும் கீர்த்தனங்களில் அமைத்து எழுதிப்பாட அதிக சிரமமாகும். கஷ்டமான தாளங்களில் அமைத்துப் பாடும்பொழுது தாளக் கணக்கையே அதிகம் கவனிக்க வேண்டியதாகும். கீர்த்தனங்களின் ராகபாவத்தையும் சாகித்ய ரசபாவத்தையும் கவனித்துப் பாடவேண்டியது அவசியமாதலால் நம் அனுபவத்திற்கு எளிதாக இருக்கக்கூடிய 3,4,5,6,7,8 ஆகிய தாளங்களை வைத்துப்பாடுவது சுலபமாயிருக்கும்.
17.	கீர்த்தனங்களை சமத்தில் அதாவது சம எடுப்பில் ஆரம்பித்தால் நடை சுலபமாயிருக்கும். சமத்தில் ஆரம்பிக்காமல் விஷமத்திலும் ஆரம்பிக்கலாம். பாட்டு எடுப்பிற்கு பின் தாளம் ஆரம்பிப்பதற்கு அதீதம் என்றும், தாளம் ஆரம்பித்த பிறகு பாட்டை எடுப்பது அனாகதம் என்றும் பெயர்.
18.	தாள ஆரம்பமுதல் முடிவு வரையிலும் சமத்தில் வராமல் முன் பின்னாக வருவது விஷமமாகும். நம் தென்னிந்திய சங்கீதத்தில் தாளத்தின் அங்கங்களையும் அவைகளின் பிரஸ்தாரங்களையும், அவைகளுக்கு ஏற்பட்ட சொற்கட்டுகளையும் கவனித்தால் மிக மேன்மையான தென்று தெரியவரும். தாள ஞான பாண்டித்யத்தைப் பல்லவி பாடுவதிலும், நடனக் கலையிலும் அறியலாம்.
8. ஆளத்தி அல்லது ஆலாபனம் பாடும் முறை.
இராகத்தின் ஆரோகண அவரோகண சுரங்கள் இன்னவையென்று முதல் முதல் தெரிந்து, அவற்றின் இணை, கிளை, பகை, நட்புச் சுரப் பொருத்தங்கள் கண்டு, இராக சஞ்சாரத் தொடர்களும், ஜீவ சுரங்கள் முதலியனவும் இன்னவென்று தெரிந்து ஆளத்தி செய்தல் வேண்டும். ஒரு இராகத்தை ஆளத்தி அல்லது ஆலாபனம் செய்யும்பொழுது ‘ம்’ என்றும், ‘தென்னா’ ‘தெனா’ என்றும் ஆளத்தி செய்யப்படுகிறது. பாவோடு ஆளத்தி செய்யும்போது அந்தப்பாவின் எழுத்தோசைகளோடு இசைந்து ஆளத்தி செய்யப்படுகிறது. பண்கள் பாடுகின்றபோதும் அப்பண்களின் இயல்பிற் கேற்பத் தாள ஒழுங்குகளோடு ஆளத்தி நிகழும்.
சிலப்பதிகாரம் அரங்கேற்றுக் காதை
	“மகரத்தி னொற்றாற் சுருதி விரவும்
	 பகருங் குறினெடில் பாரித்து - நிகரிலாத்
	 தென்னா தெனாவென்று பாடுவரே லாளத்தி
	 மன்னாவிச் சொல்லின் வகை.”
மேற்கண்ட சூத்திரத்தில் “மகரத்தினொற்றாற் சுருதி விரவும்” என்பதைக் கொண்டு முதலில் பாட ஆரம்பிக்கும் பொழுது மகரத்தி னொற்றாலே நாதத்தை ‘இம்’ என்று உச்சரித்து அதன் பின் நெடில் குறில் எழுத்துக்கள் உச்சரிக்கப்படும் என்பது சொல்லப்படுகிறது. இராகம் பாட ஆரம்பிக்கும் பொழுது தான் எடுத்துக்கொண்ட இராகத்திற்கு ஜீவசுரமாய் விளங்கும் முக்கிய தொடரை ஆதார ஷட்ஜ சுரத்திலிருந்து ‘இம்’ என்று கமகமாய்ப் பிடித்து அதன் பின் ‘த அ அ அம்’ என்றாவது ந அ அ அம் என்றாவது தனம் தானம் என்றாவது மந்த்ர ஸ்தாயியில் பாடுவது வழக்கம். தானம் த அ அனம் என்று திரும்பத் திரும்பத் தானம் பாடும்பொழுது தனம் தா, அனந்தம் தா ஆனந்தம் தா தானம் தா என்று பாடுவதாகத் தோன்றும். தெய்வத்தினிடத்தில் பொருள் அன்னம் ஆனந்தம் தர வேண்டுதல் செய்வதாகும்.
கீழே வரும் செய்யுள் ஆளத்தியின் இலக்கணத்தை இன்னும் நன்கு விளக்குகிறது.
	“குன்றக் குறிலைந்துங் கோடா நெடிலைந்து
	 நின்றார்ந்த மந்நதாந் தவ்வொடு - நன்றாக
	 நீளத்தா  லேழு நிதானித்தா னின்றியங்க
	 வாளத்தி யாமென் றறி.”
மேற்கண்ட சில வரிகளில் ஆளத்தி செய்யும்பொழுது அ,இ,உ,எ,ஒ குறில் ஐந்தும், அவற்றின் நெடிலும், மவ்வும், நவ்வும், தவ்வும் என்ற மூன்று மெய்யெழுத்துக்களும் ஆக 13 எழுத்துக்கள் வரவேண்டுமென்றும், மற்றவை வரமாட்டாவென்றும் சொல்வர். தற்காலத்தில் இசைப்புலவர்களில் சிலர் தரனனா என்றும், தொரனனா என்றும், ததரினா என்றும் ராகத்தை ஆலாபனம் செய்கிறார்கள். இச்சொற்கள் செவிக்கு அவ்வளவு இனிமை கொடுக்கா. இராகத்தோடு சொல்லப்படும் வார்த்தைகளின் முடிந்த எழுத்துக்கள் அ,இ,உ,எ,ஒ என்ற குறிலாலும் அவற்றின் நெடிலாலும், நாளிது வரையும் அகாரமாய் இராகச்சாயை தோன்றும்படி பாடிக் கொண்டிருக்கிறோ மென்பதையும், சரளி வரிசைகளையும் இவ்வெழுத்துக்களில் பழகுகிறோ மென்பதையும், தம், நம், இம் என்ற பதங்களையே இராகம் ஆலாபிக்கும் பொழுது உபயோகித்துக் கொண்டிருக்கிறோ மென்பதையும் நாம் நன்றாய் அறிவோம்.
இராகங்களின் மத்திம காலமாகிய தானம் வாசிக்கும்பொழுது, தனம், தானம், த அ அ ன அ அ, ம் ம் ம் என்றே இன்றைக்கும் நாம் பாடுவதையும், மெய்யெழுத்துக்கள் பதினெட்டுள்ளும், மவ்வும், நவ்வும், தவ்வும் ஆகிய மூன்று எழுத்தினமுமின்றி மற்ற எழுத்துக்கள் ஆளத்திக்கு வரப்பெறா என்பதையும் “இன்றார்ந்த மந்நதாம் தவ்வொடு நன்றாகா” என்னும் சூத்திரத்தையும் கவனிக்கையில் நன்கு விளங்கும்.
ஆளத்தியானது மூன்று வகைப்படும். அவை நிறவாளத்தி, பண்ணாளத்தி, காட்டாளத்தி எனப்படும். நிறவாளத்தி நிறங்குலையாமல் பாரணையுடன் நிகழும். பாரணையாவது நெடிலாய் அகண்டமான ஓசையுடன் கூத்துடன் நிகழ்வதாம். இது, வெறும் இராகத்தை மட்டும் ஆலாபனம் செய்வதைக் குறிக்கும். பண்ணாளத்தியாவது பண்ணையே சுருதி வைக்கப்படும். இது பாவோடு பொருந்தினதாய், அவற்றின் பொருளை மனக் கருத்திற் கொத்தவாறு இன்னிசை பிறக்கச் செய்வது. கீதம், கீர்த்தனம், பதம் இவை பண்ணாளத்தியைச் சார்ந்தனவாகும். காட்டாளத்தி அச்சுடன் நிகழும். அச்சாவது, அகாரமாகத் தாளத்துடன் நிகழ்வதாம். தானம், பல்லவி, நிரவல் முதலியவை காட்டாளத்தியைச் சார்ந்தனவாகும்.
மேலும் ஆளத்தி செய்யும்பொழுது எந்தப் பண்ணை அதாவது வெண்பா, ஆசிரியப்பா, கலிப்பா, வஞ்சிப்பா, தேவாரம், திருப்புகழ் முதலிய அநேக வித பாக்களின் அடிகளுக்கும், பொருளுக்கும் ஏற்ற விதமாய் இராகத்தைத் தெரிந்துகொள்ள வேண்டும்.
ஒரு இராகத்தின் சஞ்சாரம் தெரிந்து ஆளத்தி பாடிப் பார்த்து, அவ்விராகம் என்ன ரசமுடையதாய் இருப்பதென்பதை நன்கறிந்து, அதற்கேற்ற விதமாய் நாத சொரூபியாகிய தெய்வத்தின் குணாதிசயங்களையும், வணக்கம், துதி, தோத்திரம், வேண்டுதல் முதலானவைகளையும் வைத்து நம் மனமார பக்தி ரசமான பாக்கள், கவிகள் முதலிய சாகித்யங்கள் எழுதிப் புதிதான கீதம், கீர்த்தனம் செய்து, கானமூர்த்தியைத் துதித்து கானம் செய்யும்போது அதில் அடையும் ஆனந்தமும், மனோரம்மியமும் எல்லாவற்றிற்கும் மேலானது. இம்முறையைக் கவனித்து, நம் அனுபவத்திற்குக் கொண்டுவரும்பொழுது சங்கீத ஞானிகளும், அறிவுடையோரும், பக்தியுடையோரும் மேலான ஆனந்தம் அடைவார்கள்.
இகபர விஷயங்கள் யாவற்றிலும் ஆனந்தத்தைத் தரும்படியான சங்கீதம் யாவரும் விரும்பக்கூடிய சாஸ்திரம். தெய்வீக அம்சமாக விளங்கும் சங்கீத வித்தை சாஸ்திரங்கள் எல்லாவற்றிலும் மிகச் சிறந்தது. இசைத்தமிழை மென்மேலும் விருத்தி செய்ய விரும்பும் தமிழ் மக்கள் தங்கள் தங்கள் மனோபாவப்படி சிந்தனைக்குத் தக்கவாறு சிறிதாகவும், பெரிதாகவும் ஸ்புடக் கணக்கினால் வெகு சுலபமாய்க் கீதம், வர்ணம், கீர்த்தனம், பதம் முதலானவைகள் பழைய ராகங்களிலும், புதிது புதிதான இராகங்களிலும் உண்டுபண்ணி, பக்திரசமான சாகித்தியங்கள் பாக்கள் முதலியவைகளால் முத்தொழில் மூர்த்தியாகிய கானமூர்த்தியின் புகழைத்  துதி சொல்லிக் கானம் செய்து, நாத பிரம்மத்தை ஆராதிக்கும் இந்நிலையே நன்னிலை என்றறிந்து ஆனந்தித்து அதனால் அதிகப் பிரயோஜனமும், பக்திவிருத்தியும் நன்மையும் அடையும்படியாக, எழுவகைத்தோற்றமாய், அவற்றின் உயிராய், உயிரில் உணர்வாய், உணர்வில் அறிவாய், அறிவில் ஆனந்தமாய், ஆனந்தத்தில் நாதமாய், நாதத்தில் கீதமாய், கீதத்தில் லயமாய் ஆனந்த நர்த்தனம் செய்து உலகைப் பரிபாலிக்கும் எல்லாம் வல்ல பெருமானின் திருவருளை வேண்டுகிறேன்.
மு. ஆபிரகாம் பண்டிதர்.

9. பூர்வ இசைத்தமிழில் காணப்படும் சில அரும்பத விளக்கமும்
முக்கிய குறிப்புகளும்.
1.	முத்தமிழ். இயல், இசை, நாடக மென்னும் மூவகைத் தமிழ்.
2.	இசைத்தமிழ். சுரம், சுருதி, இராகம் என்னும் மூன்றின் இலக்கணங்களும் பன்னீராயிரம் ஆதி இசைகளும் பண்களும்.
3.	இசை. பண், சுரம், காமரப்பாட்டு, கானம், கொளை, வரிகந்திருவம், கீதம், இராகம், கேயம், நாதம் என அழைக்கப் பெறும்.
4.	ஏழிசை. 1. குரல் (ச) சட்ஜமம் 2. துத்தம் (ரி) ரிஷபம் 3. கைக்கிளை (க) காந்தாரம் 4. உழை (ம) மத்திமம் 5. இளி (ப) பஞ்சமம் 6. விளரி (த) தைவதம் 7. தாரம் (நி) நிஷாதம்.
5.	ஏழிசை பிறக்கும் இடம். மிடற்றால் குரல், நாவினால் துத்தம், அண்ணத்தால் கைக்கிளை, சிரத்தால் உழை, நெற்றியால் இளி, நெஞ்சால் விளரி, மூக்கால் தாரம் பிறக்கும்.
6.	பாலை. பகுப்பு அல்லது வகை. அது:- ஆயப்பாலை, வட்டப்பாலை, திரிகோணப்பாலை, சதுரப்பாலை என  நான்கு வகைப்படும்.
7.	ஆயப்பாலை. ஒரு இராசி வட்டத்தில் சப சப முறையாக வல முறையாய் வரும் அரை அரையான பன்னிரு சுரங்களும்,  சம சம வாக இடமுறையாய் வரும் பன்னிரு சுரங்களும் அவைகளில் கிரக மாற்றும் பொழுது துண்டாகும் செம்பாலை, படுமலைப்பாலை, செவ்வழிப்பாலை. அரும் பாலை, கோடிப்பாலை, விளரிப்பாலை, மேற்செம்பாலை முதலிய ஏழு பாலைகளும், மற்றும் சிறு பாலைகளும் உண்டாகும் விதத்தைச் சொல்லும் முறை.
8.	வட்டப்பாலை. ஒரு இராசி வட்டத்தில் சப சம முறையில் வரும் பன்னிரு அரைச் சுரங்களையும் இரண்டிரண்டு அலகாகப் பிரித்து 24 அலகுகளாக்கி விளரி கைக்கிளையில் ஒவ்வொரு அலகு குறைத்துக் கமகமாய் வாசிக்கும் மருதம், குறிஞ்சி, நெய்தல், பாலை என்னும் நால்வகை யாழ்களையும் அவை ஒவ்வொன்றி லுண்டாகும் அகநிலை, புறநிலை, அருகியல், பெருகியல் போன்ற 16 ஜாதிப் பண்களையும் பற்றிச் சொல்லும் முறை.
9.	திரிகோணப்பாலை. ஒவ்வொரு அலகில் கமகமாய்ப் பாடும் வட்டப்பாலை முறையைப் போல் 1/2 அலகு கமகமாய்ப் பாடும் முறை.
10.	சதுரப்பாலை. திரிகோணப்பாலை முறையைப்போல் சப சம முறையில் வரும் இரண்டு சுரங்களில் கால் கால் அலகு கமகமாய் வாசிக்கும் முறை.
11.	ஆயப்பாலைப் பண்கள். ஆயப்பாலையில் பிறக்கும் இராகம் அது ஏழு விதமாம். அவை செம்பாலைப்பண், படுமலைப்பாலைப்பண், செவ்வழிப் பாலைப்பண், அரும்பாலைப்பண், கோடிப்பாலைப்பண், விளரிப்பாலைப்பண், மேற்செம்பாலைப்பண் என்று சொல்லப்படும். அவைகள், ச, ரி, க, ம, ப, த, நி என்ற ஏழு எழுத்துக்களையும் முறையே கிரகம் மாற்றிச் சொல்லும்பொழுது உண்டாகும் இராகங்களாம். அவைகளைத் தற்காலத்தில் முறையே சங்கராபரணம், கரகரப்பிரியா, தோடி, கல்யாணி, ஹரிகாம்போதி, பைரவி, சுத்த தோடி இராகங்களாக வழங்குகிறோம்.
12.	பெரும்பண்கள். நான்கு விதமாம். அவை மருதப்பண், குறிஞ்சிப்பண், நெய்தற் பண், பாலைப்பண் என்பன. அவைகளை மருதயாழ், குறிஞ்சியாழ், நெய்தல்யாழ், பாலையாழ் எனவும் கூறுவர்.
13.	மருதயாழ். குரலே குரலாக ஆரம்பிக்கும்பொழுது உண்டாகும் செம்பாலைப்பண்ணில் விளரி கைக்கிளைகளில் ஒவ்வொரு அலகு குறைத்துக் கமகமாய்ப் பாடுவது.
14.	குறிஞ்சியாழ். உழை குரலாக, அதாவது மத்திமத்தை சட்ஜமாக ஆரம்பித்துப் பாடும் அரும்பாலைப் பண்ணில் விளரி கைக்கிளைகளில் ஒவ்வொரு அலகு குறைத்துப் பாடுவது.
15.	நெய்தல்யாழ். இளி குரலாகப் பாடும் கோடிப்பாலைப் பண்ணில் விளரி கைக்கிளைகளில் ஒவ்வொரு அலகு குறைத்துக் கமகமாய்ப்பாடும் இராகம்.
16.	பாலையாழ். தாரம் குரலாகப் பாடும் மேற்செம்பாலையில் விளரி. கைக்கிளைகளில் ஒவ்வொரு அலகு குறைத்துப் பாடப்படுவதால் வட்டப் பாலையின் உட்பிரிவாக அடங்கும்.
17.	ஜாதிப்பண்கள். அகநிலை, புறநிலை, அருகியல், பெருகியல் என நான்கு. இவை நாலும் மருதம், குறிஞ்சி, நெய்தல், பாலை என்னும் நால்வித யாழ் பேதத்தால் பதினாறு வகையாகும். அவை அகநிலை மருதம், புறநிலை மருதம், அருகியல் மருதம், பெருகியல் மருதம், அகநிலைக் குறிஞ்சி, புறநிலைக் குறிஞ்சி என்றாற்போல அந்தந்த யாழின் பெயர்களை அடுத்து வரும்.
18.	அகநிலை. ஒவ்வொரு யாழின் ஆரம்ப சுரத்தில் வரும் இராகமே அகநிலையாம்.
19.	புறநிலை. நால்வகை யாழ்களின் ஆரம்ப சுரத்திற்கு நான்காவதான நட்பு நரம்பில் தொடங்கும் இராகமாம். ச - க வைப்போல்.
20.	அருகியல். நால்வகை யாழின் ஆரம்ப சுரத்திற்கு (ச-ப) வைப்போல் இணையாக வரும் சுரத்தில் துவங்கும் இராகங்களாம். இது (ச - ப) முறையாம்.
21.	பெருகியல். நால்வகை யாழ்களில் ஆரம்பிக்கும் சுரத்திற்கு முடிந்த சுரமாக வரும் சுரத்தில் துவங்கும் இராகங்களாம். ப - நி யைப்போல்.
22.	குரல் இளியாய். என்றது ச, -ப, ச,-ப முறையாய் வலமுறை திரிதலுக்குப் பெயர்.
23.	உழை குரலாய். என்பது ம - ச, ம - ச வாக இடமுறை திரிதல்.
24.	மூவகை இயக்கு. வலிவு, மெலிவு, சமன் என்னும் மூன்று ஸ்தாயிகள். வலிவு தார ஸ்தாயி, மெலிவு மந்த்ர ஸ்தாயி, சமன் மத்திம ஸ்தாயி.
25.	பண். ஏழு சுரங்களுள்ள சம்பூர்ண இராகம், பாட்டிற்குப் பண் என்று சொல்வர்.
26.	பண்ணியம். ஆறு சுரங்களுள்ள இராகம்.
27.	திறம். ஐந்து சுரங்களுள்ள இராகம்.
28.	திறத்திறம். நான்கு சுரங்களுள்ள இராகம். இந்நான்கையும் தற்காலத்தில் முறையே சம்பூர்ணம், ஷாடவம், ஒளடவம், சுவராந்தம் என வழங்குகின்றனர்.
29.	ஆளத்தி. இராக ஆலாபனம் செய்தல். இது காட்டாளத்தி, நிறவாளத்தி, பண்ணாளத்தி என மூன்று வகைப்படும்.
30.	ஆளத்தியின் எழுத்து. மவ்வும், தவ்வும், நவ்வும், ஐந்து நெடிலும், ஐந்து குறிலும்.
31.	குயிலுவக் கருவி. சங்கீதத்திற் குதவும் யாழ், குழல், தண்ணுமை முதலிய வாத்தியங்கள்.
32.	யாழ் உறுப்புகள். கோடு, மாடகம், நரம்பு, பத்தர், ஆணி.
33.	 யாழ் வகை. பேரி யாழ், மகர யாழ், சகோட யாழ், செங்கோட்டி யாழ், நாரத யாழ், தும்புரு யாழ், கீசக யாழ், மருத்துவ யாழ் முதலியன. கருணாமிர்தசாகரம் 579-ம் பக்கம் பார்க்க.
34.	குழல். சிலப்பதிகாரத்தில் வங்கியம் என வழங்கப்பெறும். மற்ற விபரம் கருணாமிர்த சாகரம்.
35.	தண்ணுமை. மிருதங்கம், மத்தளம் போன்ற ஓசைக் கருவிகள்.
36.	கண்டம். மிடற்றுப் பாடல் அல்லது வாய்ப்பாட்டு.
37.	பாணி. தாளம். அது நாற்பத்தொரு வகைப்படும். கருணாமிர்த சாகரம் காண்க.
38.	பாணியின் அங்கங்கள். கொட்டு அரை மாத்திரை; அசை ஒரு மாத்திரை; தூக்கு இரண்டு மாத்திரை; அளவு மூன்று மாத்திரை.
39.	நரம்பு. பன்னிரு இராசிகளில் நின்ற சுரங்களாம்.
40.	நின்ற நரம்பு. எடுத்துக்கொண்ட சுரம். இச் சுரமே முடிந்த சுரமாகவும் வருவதினால் இதற்குப் பின்னுள்ள நரம்புகளே ஒன்று, இரண்டு முதலிய சுரங்களாகச் சொல்லப்படுகின்றன. நின்ற நரம்பு சட்ஜமானால் முடிந்த பன்னிரண்டாம் நரம்பு மேல் சட்ஜமாயிருக்கும்.
41.	இணை நரம்பு அல்லது இணைச்சுரம். நின்ற நரம்பிற்கு ஏழாவது இடத்தில் வரும் சுரம் இணைச்சுரம். உதாரணம் - ஆதார சட்ஜத்திற்கு ஏழாம் இடமாகிய பஞ்சமம் இணைச் சுரம்.
42.	கிளைச்சுரம். நின்ற நரம்பிற்கு ஐந்தாம் இடத்தில் வரும் சுரம் கிளைச்சுரம். உதாரணம் : சட்ஜத்திற்கு ஐந்தாம் இடமாகிய சுத்த மத்திமம் கிளைச்சுரமாகும்.
43.	நட்புச் சுரம். நின்ற நரம்பிற்கு நான்காம் இடத்தில் வரும் சுரம் நட்புச்சுரம். உதாரணம் : சட்ஜத்திற்கு நான்காம் இடமாகிய அந்தரகாந்தாரம் நட்புச் சுரமாகும்.
44.	பகைச்சுரம். நின்ற நரம்பிற்கு ஆறும் மூன்றும் பகை. நின்ற நரம்பிற்கு மூன்றாம் இடத்திலும் ஆறாம் இடத்திலும் வரும் சுரங்கள் பகைச்சுரங்கள். உதாரணம் : சட்ஜத்திற்கு மூன்றாம் இடமாகிய சாதாரண காந்தாரமும் ஆறாமிடமாகிய பிரதி மத்திமமும் பகைச்சுரங்களாகும். ஆறாம் சுரம் ஆரோகண வழியிலும், அவரோகண வழியிலும் பகைச்சுரமாகும்.
45.	கூடம். பகைச்சுரம் கூடமெனினும் பகையெனினு மொக்கும். கூடமென்பது மழுங்கி இசைப்பது அல்லது தன்னோசை மழுங்கல். வாயினால் சொல்லப்படும்பொழுது துவங்கின சுரத்திற்கு இசை பொருந்தாமல் மழுங்கிப் பாடப்படும்.
46.	ஸ்புடம். ஒரு இராகத்தின் ஆரோகணம், அவரோகணம், சுருதி பேதம் முதலியவைகளைக் கவனித்து, ஒவ்வொரு சுரத்திற்கும் ச-க, ச-ம, ச-ப பொருத்தம் பார்த்து, ஸ்புடம் செய்து அல்லது   சுத்தம் செய்து, பொருந்தும் சுரத்தொடர்களையும், இணைக்கும் சுரங்களையும் வரிசையாக எழுதி, அதிலிருந்து இராகம், ஆலாபனம், கீதம், கீர்த்தனம் முதலியவை செய்வதற்கு உதவியாயிருக்கும் இசை யிலக்கண முறை.
47.	ஜீவசுரம். ஒரு இராகத்தின் ஆரோகண, அவரோகண சுரங்கள் தெரிந்து, அதில் வாதி சம்வாதியான இணை, கிளை, நட்புப் பொருத்தமுள்ள தொடர்களை மந்த்ரஸ்தாயி பஞ்சமத்திலிருந்து தாரஸ்தாயி பஞ்சமம் வரை ஆரோகணமாயும், அவரோகணமாயும் ஸ்புடக் கணக்கின்படி கிடைக்கும் தொடர்களை வரிசையாக எழுதவேண்டும். ஒவ்வொரு சுரத்திற்கும் வாதி சம்வாதிப் பொருத்தமான தொகுதி இவ்வளவென்று கணக்கிட்டுப் பார்க்க, அதில் அதிக பாத்தியமுள்ள சுரமே ஜீவசுரமாகும்.
48.	அமுத வைப்பு. சில இராகங்களில் ஜீவசுரமே அமுத வைப்பாகும். மற்றும் சில இராகங்களில் ஜீவசுரத்தின் இணை, கிளையான இடத்தில் அமுதவைப்பு நிற்கும். திரிகோணப்பாலை சதுரப்பாலையில் வரும்.
49.	பாடலமுதம். பாட்டின் மிக இனிமையான இடமே பாடலமுதம். ஒரு இராகத்தின் முக்கியமான சுரம் ஜீவசுரமாகும். சில இராகங்களில் ஜீவசுரமே பாடலமுதமாக வரும். உதாரணமாக, கைகவசி, பவப்ரியா முதலிய இராகங்களில் காணலாம். ஆனால் தண்டியலங்காரம் சொல்லணியில், (173).
“கூடம் விரவிக் குறைநிலத்தா னத்தியன்ற
 பாட லமுதம் பருகினான் - ஆடுகின்ற
 ஊசலயற் றோன்றி யொளியிழைக்கு நாணளித்த
 ஆசில் வடிவே லன்.”
இங்கு ஆறாம் நரம்பாகிய பகையோடு கூடிக் குறைநிலத்தானத்தியன் றதனை பாடலமுதம் என்றது, கலைமலை வாயினும் புனைந்துரையாதலிற் பொருந்துவதாயிற்று. இதைக் கவனிக்கும் பொழுது வட்டப்பாலையின் இராகங்களில் இரண்டலகுகளைக் குறைத்துப் பாடலமுதம் பருகினார்கள் என்று தெரிகிறது. கூடம் விரவி அதாவது ஆறாம் நரம்பாகிய பகைச்   சுரத்தோடு கூடி, குறைநிலத்தானத் தியன்ற பாடலமுதம் பருகினான் என்றதைக் கவனிக்கும்பொழுது, நம் அனுபவத்தில் பாடிக்கொண்டிருக்கும் வட்டப்பாலை இராகங்களை ஸ்புடம் எழுதிக் கவனித்தால், குறைந்த சுரங்களில் பாடலமுதம் வருவதைக் கண்டுகொள்ளலாம். சஹானா, பியாகடை முதலிய இராகங்களில் குறைந்த சுரங்களில் பாடலமுதம் வருவதையும், சுரங்கள் ஒரு அலகு குறைந்து அல்லது  ஒரு அலகு கூடி வருவதால் அவைகள் வட்டப்பாலை இராகங்களாக இருப்பதையும் நன்றாய் தெரிந்துகொள்ளலாம். (கருணாமிர்தசாகரம் முதற்புத்தகம் 3ம் பாகத்தில் கலைமலையமைதியைப் பற்றி சொல்லப்பட்டிருக்கிறது.)
50.	கீதம். ஒரு இராகத்தின் இலக்கணங்களைக் கண்டுகொள்ள உதவியாயிருக்கும் முறை. அது மூன்று வகைப்படும். சஞ்சாரி கீதமென்றும், இராக இலட்சண கீதமென்றும், இராக இலக்கண இலட்சண கீதமென்றும் சொல்வார்கள். சஞ்சாரி கீதமும், இலட்சண கீதமும் சேர்ந்து வருவது தான் இராக இலக்கண இலட்சண கீதமெனப்படும்.
51.	கீர்த்தனம். தெய்வத்தைத் துதி, தோத்திரம், பிரார்த்தனை, புகழ் சொல்லிப்பாடுதல். இது பல்லவி, அநுபல்லவி, சரணம் என மூன்று கண்டிகையாக வரும். சில கீர்த்தனங்களில் எத்துக்கடை சுரமும் வரும்.
52.	பதம். இது கீர்த்தனை போன்றது. தெய்வத்தைப் பக்தி செய்ய சிங்கார ரசமாகப் பாடுவதாகும்.
53.	சுரஜதி. பல்லவி, அநுபல்லவி, சரணங்கள் 3,4,5, உள்ளவாகவும் பக்திரசமான சாகித்தியங்களுடையவாகவு மிருக்கும். சுரஜதியில் அநேகமாய் சாகித்தியம் ஒவ்வொரு சுரத்திற்கும் ஒவ்வொரு எழுத்தாக வரும். இது இராக சஞ்சாரம் முழுதும் வரப்பெற்று சுர அடுக்குகளாலும், சுர வரிசைகளாலும், சொற்கட்டு, சாகித்யம், சுரம், தாள நடை யாவும் சேர்ந்து வெகு அழகாக அமைந்திருக்கும். சங்கீதம் கற்போர்க்கு இதைப் பாடம் பண்ணுவதால் சுர ஞானமும் தாள ஞானமும் உண்டாக அதிகப் பிரயோஜனமாயிருக்கும்.
54.	வர்ணம். இது பல்லவி அநுபல்லவி சரணம் சாகித்தியத்தோடு அகார உகாரங்கள் பெற்று வரும். அனுபல்லவிக்கு எத்துக்கடை சுரம் வந்து பல்லவியைப் பாடி முடித்து, அதன்பின் சரணத்தைப் பாடிப் பின் மற்ற சரணங்கள் சுரங்களாகப்பாடி, ஒவ்வொரு சரணம் முடிந்ததும் முதல் சரணத்தை சாகித்தியத்தோடு பாடி முடிப்பதாகும்.சில வர்ணங்களில் சரணங்கள் 3,4,5,6 ஆக வரும். பின்னுள்ள சரணங்கள் 4,8,12,16 ஆன அதிக ஆவர்த்தங்களோடு வரும். சில வர்ணங்கள் முழுவதும் சாகித்தியம் பெற்று வரும். வர்ணங்களில் பலவகையான சுர அடுக்குகளையும் தாள ஜாதிகளைக் காட்டும்படியான சொற்கட்டுகளையும் சுரவரிசைகளையும் தாள வரிசைகளையும் மந்த்ர, மத்திய, தார ஸ்தாயிகளின் இராக சஞ்சாரங்களையும் வெகு அழகாகக் காட்டும் முறை; இரண்டாம் மூன்றாம் காலத்தில் திரிகால வர்ணமாகப் பாடுவர். பதவர்ணமென்றும், சவுக்க வர்ணமென்றும், தான வர்ணமென்றும், சாதாரண வர்ணமென்றும் சொல்வார்கள். இதன் சாகித்தியம் தெய்வத்தைச் சிங்கார ரசத்தில் பாடுவதாகும்.
55.	பல்லவி. பல்லவி என்ற பதத்திற்கு பத லய விந்யாசம், அதாவது பதத்தை லயம் தவறாமல் தாளத்தில் அடக்கி கற்பனையாகப் பாடுவதாகும். இது இராக ஆலாபனம் செய்வதுபோல் பல்லவியில் அமைக்கப்பட்டிருக்கும் பதங்களைச் சேர்த்துத் தாளத்துடன் சவுக்க, மத்திம, துரித காலமும் கலந்து மனோதர்மமாகப் பாடுவதாகும். பல்லவியில் வரும் வார்த்தைகளின் எழுத்துக்களை அகார, இகார, உகாரங்களைக் கலந்து தாளத்தோடு நிரவிப் பாடுவதினால் இதை நிரவலென்பார்கள். இதற்குப் பின் இராக பாவத்துடன் சுரங்களைச் சவுக்க காலத்தில் தாளலயத்துடன் பலவிதமாக விஸ்தாரம் செய்து, பின்பு மத்திம காலத்திலும், துரித காலத்திலும் இராக சஞ்சாரம் கெடாமல் சுரங்களைத் தெளிவாக உச்சரித்துக் கற்பனையாக அழகாய்ச் சுரங்கள் பாடி, தாள அங்கங்களின் மேன்மையான பாகங்களை அதில் காட்டி லயஞானத்தோடு பாடுவதாகும். இதில் அநேக விதங்கள் உண்டு. சங்கீதக் கலையில் மிகுந்த சுர லய ஞானத்தில் தேர்ச்சிபெற்ற வித்துவான்களின் திறமையை இதில் காணலாம்.
56.	இசையோர்தல். ச-ப முறையில் சுருதி சேர்த்து சுரங்கள் ஓசையில் சரியாய் இருக்கின்றனவா வென்று ஆராய்தல்.
57.	இசை மரபு. இடைச் சங்ககாலத்திலுள்ள இசைத் தமிழ் நூல்களில் ஒன்று.
58.	இசை நுணுக்கம். தமிழ் இசை நூல்களில் ஒன்று.
59.	இசை நுண்மை. நுட்பமான ஓசை. ஒரு ஸ்தாயியில் 96-இல் ஒன்றான ஓசைக்குப் பெயர், அல்லது ஒரு சுரத்தின் எட்டில் ஒன்றான ஓசைக்குப் பெயர். இசை நுண்மைக்கு மேல் ஓசையின் பேதம் தெரியக்கூடிய சுருதிகளில்லையென்பது காணப்படுகிறது.
60.	சுரம். கோவை அல்லது நரம்பு. சுரங்கள் ஏழு. சுரஸ்தானங்கள் 12. ஆயப் பாலையில் சுர ஸ்தானங்கள் 12.
61.	சுருதி. அல்லது அலகு. 12 சுரங்களின் உட்பிரிவு. நம் கர்நாடக சங்கீதம் அதி நுட்ப சுருதிகளுடையது. 22 சுருதிகளிலும் அடங்கினதில்லை. வட்டப்பாலை, திரிகோணப்பாலை, சதுரப்பாலையின் சுரங்களான 24, 48, 96 போன்ற நுட்ப சுருதிகள் வரும்போதுதான் நம் கர்நாடக இராகங்கள் விசேஷ அழகுடன் விளங்குகின்றன. பொற்கடகத்தில் நம் அனுபவத்தில் பாடிவரும் இராக அட்டவணைகளில் வரும் ஆரோகண, அவரோகண சுரங்களைக் கவனித்தால் இணை கிளையான சுரங்களில் சுருதிகள் கூடியும் குறைந்தும் (கமகம்) அல்லது கம்பிதம் வருவதினால், நம் தென்னிந்திய சங்கீதம் சாஸ்திர முறையுள்ளதென்று தெரிந்துகொள்ளலாம். சங்கீத சுர ஞானமுள்ள அறிவுடையோர் இதை ஆராய்ந்து பார்க்குங்கால் அறிந்துகொள்வார்கள்.
62.	சுரப்படுத்தல். ஒரு பாட்டிற்கு சுரம் குறித்தல். ஒரு இசைக்கு சுரம் எழுதி அதன் கீழ் சாகித்யத்தை ஒழுங்காய் எழுதி தாள அச்சர கோடுகளுக்குள் அமைத்து குறில் நெடில் இரண்டாம் மூன்றாம் காலத்தைக் காட்டி எழுதலாகும். சுரத்திற்கு கீழ் ஒரு கோடிட்டால் சரிகம இரண்டாம் காலத்தையும் இரண்டு கோடிட்டால் சரிகம இரண்டாம் காலத்தையும் ச - இந்த அடையாளம் 1 மாத்திரை அளவையும் சுரங்களுக்கு மேலும் கீழும் உள்ள புள்ளிகள் ஸ்தாயியையும் குறிக்கும்.
63.	சாகித்தியம். ஒரு இசைக்கு பாட்டு எழுதுவது. இசையின் ரசபாவமறிந்து அதற்கேற்ற பொருள் அமைத்து, குறில் நெடில் கவனித்து வல்லினம் மெல்லினம் தெரிந்து, வரப்பெறா, எழுத்துக்கள் நீக்கி அசை எதுகை மோனை வைத்த பாடல்கள்.
64.	இராகச்சாயை. ஸ்புடம் எழுதிய துண்டுகளில் சில முக்கியமான தொடர்களை எழுதி இராக சஞ்சாரம் பாடிப் பார்த்தல் இராகச் சாயையாகும்.
மேற்சொல்லிய குறிப்புகளைக் கவனித்தும், பின்பு எழுதிக் காட்டியிருக்கும் ஸ்புடம், கீதம், கீர்த்தனம் முதலியவைகளை நன்கு கவனித்தும் கேட்டதையே கேட்டுப் பழமையான இராகங்களில் மாத்திரமல்ல, புதிது புதிதான அநேக அழகான இராகங்களில் கீதம், கீர்த்தனம், வர்ணம், சுரஜதி முதலியன செய்துபார்த்துத் தமிழ் இசையில் ஆசையுள்ளோரும், சங்கீத வித்வான்களும், சங்கீத அன்புடையோரும் தம் அனுபவத்திற்குக் கொண்டுவந்து விருத்தி செய்து புதிது புதிதான இன்னிசைப் பாடல்களால் ஆனந்தமூர்த்தியின் இரு பொற்பாதக் கமலங்களை போற்றிப் புகழ்ந்து துதி செய்ய வேண்டிக்கொள்ளுகிறேன்.

மு. ஆபிரகாம் பண்டிதர்.
10. இசை இலக்கணத்தைக்கொண்டு ஒரு இராகத்தை
ஸ்புடம் செய்யும் விபரம்.



1. மாயாமாளவ கௌளை
15-வது மேளக் கர்த்தா 		2 6 2     2 6 		6 2     2 6 2
சரிகமபதநிச	சநிதபமகரிச



மாயாமாளவ கௌளை இராகத்தில் சட்ஜம் ஜீவசுரம்.
சட்ஜத்திற்கு அந்தர காந்தாரம் நட்பு சுரமாயும் சுத்த மத்திமம் கிளைச் சுரமாயும் பஞ்சமம் இணைச் சுரமாயும் மந்த்ரஸ்தாயி தைவதம் நட்பு சுரமாயும் ரிஷப நிஷாதங்கள் அனுவாதி சுரமாகவும் சட்ஜத்திற்குப் பொருத்தமுள்ள தொடர்கள் அதிகம் வருவதாலும் சட்ஜமே ஜீவசுரமாகும். ரிஷப, காந்தார, தைவத, நிஷாத சுரங்களெல்லாம் அநேகமாய் சம எண்ணிக்கையுள்ளதா யிருப்பதால் இந்த சுரங்கள் ரஞ்சனை யுள்ளவை.
கீர்த்தனம் - 1.
மாயாமாளவ கௌளை. ]			 [திஸ்ரநடை ஆதிதாளம்.
பல்லவி.
குருநாதா வரம்தா வாஉன்
திருநாமம் துதிசெய்ய வேஎன்
அனுபல்லவி.
திருவாயே மலர்ந்தே நீயே
தருவாயே ஒருவா சகமே
சரணம்.
கருணா கரபர மனேஉன்
திருபா தம்சரண் அடைந்தேன்
தருணமிது தரும துரையே
மரகதம் தினமுனைப் பாடிட.

சரணம்.





கீர்த்தனம் - 2.
மாயாமாளவ கௌளை.]							[ஆதிதாளம்.
பல்லவி.
தேவா உன்னை அதிகாலையில் துதிப்பேன்.
அனுபல்லவி.
காவா என்னை இந்நாள் முழுதும்
சரணம்.
பாவலர் நாவலர் போற்றும் நாதனே
பாடியே நாடியே மரகதம் வாழ்த்தி-


சரணம்.



எத்துக்கடைசுரம்.






2. கனகாங்கி

1-வது மேளக் கர்த்தா				2 2 2    2 2 			2 2    2 2 2
சரிகமபதநிச		சநிதபமகரிச








	





கனகாங்கி இராகத்தில் சட்ஜம் பஞ்சமம் ஜீவசுரம், இவைகளுக்கு அடுத்தாற்போல் சுத்த ரிஷபமும், சுத்த காந்தாரமும் முக்கிய சுரங்களாகும். சுத்த ரிஷபத்திலும் அதற்கு இணையான சுத்த தைவதத்திலும், சுத்த காந்தாரத்திலும் அதற்கு இணையான சுத்த நிஷாதத்திலும் சட்ஜத்திற்கு கிளையான மத்திமத்திலும் அமுதவைப்பு வருகிறது. இந்த இராகம் சுத்த ரிஷபமும் சுத்த காந்தாரமும், சுத்த தைவதமும் சுத்த நிஷாதமும் சேர்ந்து வருவதால் பாட அரிதாகவும் கேட்க இனிமையாகவுமிருக்கும்.

கீர்த்தனம் - 3.
கனகாங்கி.]								[ரூபக தாளம்.
பல்லவி.
கனகாங்கி இராகம் பாட
கர்த்தன் பாதம் தேடு
அனுபல்லவி
மனதாங்கு தற்பரனை இருத்தி
இனமான சிற்பரனை ஏத்தி
சரணம்.
கனமான என் பவம் போக்குவாய்
உனதாக்கி என்துயர் நீக்குவாய்
அனகன் நீ அன்னை நீ தந்தை நீ
தினமும் நின்புகழ் மர கதம் சொலி










சரணம்.






















3. பவப்பிரியா.
44-வது மேளக் கர்த்தா   				2 4 4    2 4 		4 2    4 4 2 
சரிகமபதநிச	சநிதபமகரிச





பவப்பிரியாவில் தைவதமும் காந்தாரமும் அதிகமான பாத்தியம் பெற்றிருப்பதால் அவைகளே ஜீவசுரங்கள். தைவதமும் அதற்கு இணையான ரிஷபமும் 1 அலகு குறைந்து பாடலமுதமாக வருகின்றன.
காந்தாரத்திற்கு இணையான நிஷாதத்திலும் ரிஷபத்திற்கு கிளையான மத்தி மத்திலும் அமுதவைப்புக்கள் வருகின்றன. இவ்விராகத்தில் எல்லாச் சுரங்களிலும் கமகசுரம் வருவதால் கேட்க அதிக இனிமையாயிருக்கும்.


கீர்த்தனம் - 4.
பவப்ரியா. ]						[ரூபக தாளம்.
பல்லவி.
பாவியில் பெரும் பாவி நான் ஐயா
பூவிலென் பிழைபொறுத் தாளுவாய்
அனுபல்லவி
தீவிர மாக என் தீவினை தீரும்
ஆவியில் தேறுதல் சீக்கிரம் தாரும்
சரணம்.
உண்ட வர்க்கே பசியாறும் உன்னை
கண்ட வர்க்கே கலி தீரும் உள்ளம்
கொண்ட வர்க்கே திருவினை நேரும்
தொண்ட ருக்கே மனம் களி கூரும்.











4. தர்மவதி.

59-வது மேளக் கர்த்தா தர்மவதி		4 4 4    4 6 			6 4    4 4 4 
சரிகமபதநிச		சநிதபமகரிச




கீதம் - 4.
ஏக தாளம்.


தர்மவதியில் ஜீவசுரம் ரிஷபமும் பஞ்சமமும்; அதற்கு அடுத்த முக்கிய சுரம் நிஷாதம். பஞ்சமத்திற்கு இணையான ரிஷபத்திலும், நிஷாதத்திலும் அதற்கு இணையான மத்திமத்திலும் அமுதவைப்பு வருகிறது.
கீர்த்தனம் - 5.
தர்மவதி.]									[ரூபக தாளம்

பல்லவி.
ஆறுத லாயிருப் பாயே மனதே
அத்தன் திருஅருள் யாவும் உனதே

அனுபல்லவி.
சிறு நாவின் உன் துதி மேலாம்
திருச்சித்தம் திறக்கும் திறவுகோலாம்

சரணம்.
பொய் களவு பேராசை வஞ்சம்
செய்யும் தீமை தனக்கு அஞ்சும்
மெய்யாய் நன்மை நிறையு நெஞ்சம்
ஜயனுனக் குகந்த தற்கவர் தஞ்சம்.
















5. ஆனந்தரூபா.
29-வது மேளக் கர்த்தா. 				4 6     4 6 			6 4    64 
சரிகபதநிச		சநிதபகரிச




கீதம் - 5.
திருபுட தாளம்.


ஆனந்தரூப இராகத்தில் காந்தாரமும் பஞ்சமமும் ஜீவசுரங்கள். காந்தாரத்திலும் அதற்கு இணையான நிஷாதத்திலும் அமுதவைப்புகள் வருகின்றன. ஆரோகணத்திலும் அவரோகணத்திலும் ம வர்ஜியமாய் ஆறு சுரங்களாக வருவதால் இது சுத்த சாடவ இராகம்.


கீர்த்தனம் - 6.
ஆனந்த ரூபா.]							[ரூபக தாளம்.

பல்லவி.
ஆனந்த ரூபா அனுதினம் பாட
ஞானம் தந்தே அருளே புரிவாய்.
அனுபல்லவி.
தீன தயாளா கீதம் பாட
கான தேவா வரமது தருவாய்.
சரணம்.
தூயனுன் பாதம் நாடிப் பணிந்தேன்
தீயனென் தீவினை தீர்க்க வாரும்
சேயனாகப் பாவித்துத் திருக்கண் பாரும்
நேயாஉனை மரகதம் பாமாலை சூடி.




அனுபல்லவி.




6. நாகபூஷணி.
29-வது மேளக் கர்த்தா.		4 2     4 6 			4    2 4 
சரிமபதநிச			சதபமரிச




கீதம் - 6.

திஸ்ரஜாதி ஏகதாளம்.


நாகபூஷணி இராகத்தில் ரிஷபமும் பஞ்சமமும் ஜீவசுரமாகும்; ரிஷபத்திலும் அதற்கு இணையான தைவதத்திலும் அமுதவைப்பு வருகிறது. இது சாடவ ஆரோகணமும் ஒளடவ அவரோகணமுமுள்ள சாடவ ஒளடவ இராகம்.


கீர்த்தனம் -7.
நாகபூஷணி. ]							[ரூபக தாளம்.
பல்லவி.
துதிக்க வரம் தாரும் ஐயா ஓயாதும்மை.
அனுபல்லவி.
மதிக்கும் வானவர் வாழ்த்தும் மனுவேலனே
சரணம்.
புவியில் வாழ்நாள் முழுதும் துதிக்கமனம்
குவியச் செய்வாய் சங்கீத நாயகனே.

	


.


. அனுபல்லவி

	












7. வச்சிரகாந்தி.
22-வது மேளக் கர்த்தா.			4 2     4  			4 4    2 4 4 
சகமபநிச			சநிதபமகரிச


கீதம் - 7.
திருபுட தாளம்.



வச்சிரகாந்தி இராகத்தில் மத்திமமும் அதற்கு கிளையான நிஷாதமும் ஜீவசுரமாக நிற்கிறது. இதில் நிஷாதத்தில் அமுதவைப்பு வருகிறது. தற்காலத்தில் இந்த ஆரோகண அவரோகணம் கொண்ட இராகம் ஆபேரி என்று வழங்குகிறது. நகுமோமு என்ற தியாகய்யர் கீர்த்தனையில் மத்திமம் நிஷாதம் முக்கிய இடம் பெற்று ஜீவசுரமாக வருவதை நன்கு தெரிந்து கொள்ளலாம். இது ஆரோகணத்தில் ஒளடவமாகவும் அவரோகணத்தில் சம்பூரணமாகவும் வருவதால் ஒளடவ சம்பூரண இராகம்.
கீர்த்தனம் - 8.
வச்சிரகாந்தி.]								[ஆதி தாளம்.
பல்லவி.
ஏதுக்கு மலைக்கிறாய் மனதே
அனுபல்லவி
வாதுக்கும் சூதுக்கும் வரும் பேரை வெல்ல
மன்னன் மனுவேலன் உன் முன்னே செல்ல
சரணம்.
கடல் விரித்து புதுவழி காட்டவில்லையா
மடங்கலின் கொடும் வாய் கட்டவில்லையா
திடமுறும் சூளையில் நின்று காக்கவில்லையா
நடத்தி வைக்கு மவர்க்கிது தொல்லையா.




சரணம்.







8. கருடத்வனி.
29-வது மேளக் கர்த்தா.				4 6 2     4 6  		6 4 
சரிகமபதநிச 	த ப க ரி ச




கீதம் - 8.

திஸ்ரஜாதி ஏகம்.

கருடத்வனியில் சட்ஜம், ரிஷபம், காந்தாரம், பஞ்சமம், தைவதம் இவ்வைந்து சுரங்களுக்கும் பொருத்தத் தொகுதிகள் ஒரே எண்ணிக்கையாக வருவதால் இவ்வைந்து சுரங்களையும் சமமாகப் பாவித்துக்கொள்ளவேண்டும். இது ஆயப்பாலை இராகம். ஆரோகணம் சம்பூர்ணமாகவும் அவரோகணம் ஒளடவமாகவும் வருவதால் சம்பூர்ண ஒளடவ இராகம்.


கீர்த்தனம் - 9.
கருடத்வனி.]								[ரூபக தாளம்.

பல்லவி.
நாவிற் கழகு மெய்யே
நன்மை கெடுப்பதும் பொய்யே

அனுபல்லவி.
ஆவியுள் ளோர்க் கணிகலம் நாவே
பாவலர் போற்றிப் பணிவதும் நாவே

சரணம்.
பட்டினம் பொறியால் பற்றி எரிவது பார்ப்பாய்
துட்டர்தம் நாவால் தீமை வருவது தீர்ப்பாய்
நட்டம் விளைவிக்கும் நமன் கையில் சேர்க்கும்
திட்டமாய் சொல்லுமே சத்ய மார்க்கம்.




அனுபல்லவி.




சுரஜதி - 1.
கருடத்வனி. ]							[ ஆதி தாளம்.

பல்லவி.
	காத்தருள் கருணா என் குருபரனே தஞ்சம் என்றே உனதடி பணிந்தேன்
1.	ஆத்தும நாதா தோத்திரம் ஆண்டவா அஞ்சல் என்றே ஆறுதல் தந்தே
2.	காருண்ய கர்த்தா கருணை புரிந்தே கெஞ்சும் உன்சேய் பஞ்சம் தீர்த்தே
3.	யாருமற்ற ஏழை நானே உனையே என்றும் சரணடைந்தேனே
	வேறுஉற்ற கதியே இல்லையே உனதடிமையை ஆதரித்தாண்டே.
4.	வாரும் அண்மையில் என் குருநாதனே நீயே என்கதி புகலிடம் வேறில்லை
	தாரும் அடைக்கலம் என்ஏக பரனே உனைநான் அகலேன் தருணம் இதுவே
	பாரும் இறைவனே நொந்தே வந்தேன் அன்னை தந்தைநீ அருந்துணை நீ
	ஆருயிர் தலைவன் நீ மனதுகனிந்து அபயம் தந்தே விரைந்து வந்தே
5.	தாபரமென்றே நம்பியே வந்தேன் தயவுடன் எனதகம் வந்தே அருள்தா
	தாதின முனை துதித்து பாடவே வரம் தாமிகமிகத்தா சமயமிதுவேதா
	தாதா தருகரனே தாரகனே நாடியே யுன்னை தேடும் என்னையே
	கூடியே வந்தே கிட்டவே நின்றே தினம் மலரடிதொழும் மரகதம் மன்னா.

	
.
								













9. ஸீலாங்கி.
65-வது மேளக் கர்த்தா.				 6 4     6  		6      4 6 
ச க ம ப நி ச 		ச நி ப ம க ச




கீதம் - 9.

ரூபகம்.


ஸீலாங்கி இராகத்தில் நிஷாதமே ஜீவசுரமாகும். நிஷாதத்திற்கு காந்தாரம் கிளைச்சுரமாயும் மத்திமம் இணைச்சுரமாயும் கீழுள்ள பஞ்சமம் நட்பு சுரமாயும், ச-வும், க-வும் அனுவாதி சுரமாக வருவதாலும் நிஷாதமே இவ்விராகத்தின் முக்கிய சுரம்; நிஷாதத்திலும் அதற்கு இணை கிளையான காந்தார மத்திமத்திலும் அமுதவைப்பு வருகிறது. இது சுத்த ஒளடவ இராகம்.



கீர்த்தனம் - 10.
ஸீலாங்கி. ]									[ஆதி தாளம்.
பல்லவி.
பரா பரா எனக்கின்றே வரம் தாரும் துதி செய்ய
அனுபல்லவி.
தராதரமீதினில் நிரபராதியாகவே
சரணம்.
இன்றே என் தீயகுணம் மாற்றுவாய்
என்றும் உன் தூயகுணம் சாற்றுவேன்
இன்றே என்னை ஆற்றித் தேற்றுவாய்
என்றும் உன்னைப் பாடிப்போற்றவே.



சரணம்.





வர்ணம் - 1.
சீலாங்கி வர்ணம். ]							[ஆதி தாளம்.
பல்லவி.
கால தாமதம் செய்யலாமோ
காருண்யனே கருணை செய்யவே
அனுபல்லவி.
சீலனே சீலாங்கி சீர் அமைத்தே
பாலனே உனதடி பணிந்தேன் சமயமிது
சரணம்.
நீயே மாதேவா கருணாகரனே.



சரணம்.
















10. விவர்த்தினி.
29-வது மேளக் கர்த்தா.			4 2       		6 4     2 6 4 
ச ரி ம ப சா	ச நி த ப ம க ரி ச


கீதம் - 10.

ரூபகம்.


விவர்த்தினி இராகத்தில் ச-வும், ப-வும் ஜீவசுரமாக நிற்கிறது. ச-வுக்கு கிளையான மத்திமமும்  ப-வுக்கு இணையான ரிஷபமும் அதற்கு அடுத்த முக்கிய சுரம். இது ஆரோகணத்தில் ஸ்வராந்த மாகவும் அவரோகணத்தில் சம்பூரண மாகவும் வருவதால் இது ஸ்வராந்த சம்பூரண இராகம்.


கீர்த்தனம் - 11.
விவர்த்தினி. ]						 [திருபுடை தாளம்.
பல்லவி.
வஞ்சித் தொழுகாதே மனதே
அனுபல்லவி.
வஞ்சித் தவர் வஞ்சிக்கப் பட்டு போனதை நினைத்து
சரணம்.
வஞ்சகம் செய்பவர் சஞ்சலப் படுவர்
கெஞ்சி அலைந்தாலும் துன்பமே படுவார்
துஞ்சிய போதிலும் தூற்றவும் படுவார்
அஞ்சலெனும் கர்த்தனுக்கு ஆளாக மாட்டார்.












சரணம்.











11. கருணாகரி.
63-வது மேளக் கர்த்தா.			4      2 6       			6 2   	  4
ச ம ப த நி (த) ச 	  ச நி த ப ம ச











கீதம் - 11.

திரிபுடை தாளம்.


கருணாகரி இராகத்தில் நிஷாதமே ஜீவசுரமாகும். சட்ஜ பஞ்சமம் அதற்கு அடுத்த முக்கிய சுரமாகும். நிஷாதத்திலும் அதற்கு இணையான மத்திமத்திலும் அமுதவைப்பு வருகிறது. இது ஒளடவ வக்கிர இராகம்.



கீர்த்தனம் - 12
கருணாகரி. ]								[ரூபகம்.

பல்லவி.
கருணாக ராகரு ணாகரி பாடினேன்.
தருணம் இதுவே திருவருள் புரிவாய்

அனுபல்லவி
கருணைக் கடலே கானவாரியே
அருணோ தயனே ஆனந்த ரூபனே

சரணம்.
மாநில மீதினில் மாபெரும் பாவிநான்
மானுடர் யாருமென் தஞ்சம் அல்லவே
வானவன் நீயலால் புகலிடம் உண்டோ
தீயனேன் என்னை ஈடேற் றிடுவாய்.


சரணம்.












12. அபிராமம்.
49-வது மேளக் கர்த்தா.			2 4       2 2    			2 2      4 6 2 
ச ரி ம ப த நி ச		ச நி த ப ம க ரி ச






கீதம் - 12.
ரூபகம்.


அபிராம் இராகத்தில் பொருத்த சுரத் தொடர்கள் ரிஷபத்திற்கு அதிகம் வருவதால் ரிஷபமே ஜீவசுரம். ரிஷபத்திற்கு அவரோகண கதியில் வரும் நிஷாதம் நட்புச் சுரமாயும், தைவதமும் மத்திமமும் இணைகிளையாகவும் நிற்கிறது. ரி, ம, த, நி நான்கு சுரங்களிலும் கமக சுரம் வருகிறது.

கீர்த்தனம் - 13.
அபிராம்.]								[சாப்புத் தாளம்.
பல்லவி.
கருணாநிதியின் அப்பனே எந்தையே
அபிராம் பாடியே பொற்கழல் பணிந்தேன்
அனுபல்லவி.
கருணை வாரியே வருவாய் தருணமே
திருவாய் மலர்ந்தே தருவாய் ஆசியே
சரணம்.
அறுநான் கலகே வட்டமாய் வகுத்தே
ஆறெட்டே அதிலும் ரெட்டித்தே நின்ற
நுண்மையின் நாதத்தில் லயித்திடும் நாதனே
உண்மையே உரைத்திடும் ஆபிரகாம் தேவனே.




அனுபல்லவி.

	






13. ஞானப்பொன்.
65-வது மேளக்கர்த்தா.				4 6 4 4 6      			 6 4 4 6 4
ச ரி க ம த நிச  		ச நி த ம க ரி ச








கீதம் - 13.
ரூபகம்.


ஞானப்பொன் இராகத்தில் காந்தாரமும் அதற்கு இணையான நிஷாதமும் ஜீவசுரமாக நிற்கிறது. ஆரோகணத்திலும் அவரோகணத்திலும் பஞ்சமம் வர்ஜ்யமான சுத்த சாடவ இராகம்.

கீர்த்தனம் - 14.
ஞானப்பொன். ]							[ஏக தாளம்.

பல்லவி.
ஞானப் பொன்னே அன்னையே உன்னையே
ஞானமாகப் பாட அருள் செய்தாயே

அனுபல்லவி.
ஞானவடிவே ஆபிரகாம் பொன்னே
கானம் செய்தே காணச் செய்தாயே

சரணம்.
அன்னபூரணியே சவுந்தர தங்கமே
சுந்தர ஜோதியே ஆனந்த குணமே
தனமே தவம்செய் துனை மரகத வல்லி
கனகவேதப் பண் சூட பாக்கியம் தாவா




அனுபல்லவி.


	





14. சுந்தராங்கி.
34-வது மேளக்கர்த்தா.			6 6    4 4       		4 4    6 6 
ச ரி க ப த நி ச	ச நி த ப க ரி ச




கீதம் - 14.
ஏகதாளம்.

சுந்தராங்கி இராகத்தில் ரி, க ஜீவசுரம். ரிஷப காந்தாரத்திலும் சட்சுருதி ரிஷபத்திற்கு இணையான கைசிக நிஷாதத்திலும் அமுதவைப்பு வருகிறது. ஆரோகணத்திலும் அவரோகணத்திலும் மத்திமம் வர்ஜ்ஜியமான சுத்த சாடவ இராகம்.


கீர்த்தனம் - 15
சுந்தராங்கி. ]								[ரூபகம்.

பல்லவி.
சுந்தர தேவா எங்கும் நிறைந்தவா
எந்தையே உன் பொன்னடி பணிந்தேன்

அனுபல்லவி.
அந்தர நேசா சந்நிதி வந்தேன்
எந்தையாக வந்தருள் தந்தாய்

சரணம்.
இந்த உலகில் உனை இசைபாட
வந்து வரம்தந் தென் அகம் தங்கிய
அன்பின் நாதா தினமும் மரகதம்
சிந்துபாடிட சிந்தை தந்தவா.




அனுபல்லவி.

	
