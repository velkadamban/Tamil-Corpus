















 viyAcakkOvai of mInATcicuntaram piLLai (in tamil script, unicode format)
















திரிசிரபுரம் ஸ்ரீமீனாட்சிசுந்தரம் பிள்ளை 

இயற்றிய "வியாசைக்கோவை"  (4160 - 4610) 

பிள்ளையவர்களின் "பிரபந்தத்திரட்டு" பகுதி 37  
 


 viyAcakkOvai

by tiricirapuram mInATci cuntaram piLLai

pirapantat tiraTTu, part 37, verses 4160-4615

In tamil script, unicode/utf-8 format


 






Acknowledgements: 

Our Sincere thanks go to the Tamil Virtual Academy for providing a scanned PDF of this work.

The e-text has been generated using Google OCR and subsequently edited by K.Kalyanasundaram. 

Preparation of HTML and PDF versions: Dr. K. Kalyanasundaram, Lausanne, Switzerland.



© Project Madurai, 1998-2020.

Project Madurai is an open, voluntary, worldwide initiative devoted to preparation 

of electronic texts of tamil literary works and to distribute them free on the Internet. 

Details of Project Madurai are available at the website 


https://www.projectmadurai.org/


You are welcome to freely distribute this file, provided this header page is kept intact.





திரிசிரபுரம் ஸ்ரீமீனாட்சிசுந்தரம் பிள்ளை இயற்றிய 

 வியாசைக்கோவை.  (4160 - 4610) 




 Source: 

திருக்கைலாய பரம்பரைத் திருவாவடுதுறையாதீனத்து மஹாவித்துவான்

திரிசிரபுரம் ஸ்ரீமீனாட்சிசுந்தரம் பிள்ளையவர்களின் பிரபந்தத்திரட்டு



இது ௸ ஆதீனத்துத் தலைவர்களாகிய ஸ்ரீலஸ்ரீ வைத்தியலிங்க தேசிகரவர்கள்

உதவியைக்கொண்டு ௸ பிள்ளையவர்கள் மாணாக்கரும் ஸ்ரீமீனாட்சி

தமிழ்க்காலேஜ் பிரின்ஸிபாலுமாகிய உ.வே. சாமிநாதையரால்

சென்னபட்டினம் கமர்ஷியல் அச்சிற்கூடத்திற் பதிப்பிக்கப்பெற்றது.

இரண்டாம் பதிப்பு, அக்‌ஷய ௵, ஆனி௴, 1926

விலை ரூ.5-10-0. 

copyright reserved

--------------


சிவமயம்.


  வியாசைக்கோவை.  (4160 - 4610) 

பிள்ளையவர்களின் "பிரபந்தத்திரட்டு" பகுதி 37



காப்பு. 



4160. சித்தியை வேட்டவர்க் கீயுங் கபாலி திருவடிக்கே 

பத்தியை யாற்றும் வியாசை விநாயக பார்த்திபன்மேற் 

சுத்தியை மேவப் புரிகோவை யோங்கச் சுடரொருகோட் 

டத்தியை நாடி யினிதூன் றுவாநம் மகத்துறவே. 




 நூல். 

கைக்கீளை.  

காட்சி. 

4161. நீர்கொண்ட தாமரைப் போதொன் றிரண்டு நிகரரும்பு 

சீர்கொண்ட காந்த ளிரண்டோர் குமுதந் திகழவெங்கும் 

வேர்கொண்ட சீர்த்தி விநாயக பூபன் வியாசைநகர்க் 

கார்கொண்ட சோலையி லேர் கொண்டொர் வல்லியென் கண்ணுற்றதே. (1)



ஐயம். 

4162. எண்ணுல கோதும் விநாயக பூபனிருஞ்சிலம்பில் 

விண்ணுல கோவிதி நண்ணுல கோவிண்டு மேவுவியன் 

கண்ணுல கோவர வண்ணுல கோதண் கடல் புடைசூழ் 

மண்ணுல கோநெஞ்ச மேயிங்கு நிற்பவர் வாழுலகே. (2)



துணிவு. 

4163. கோடாத நீதி விநாயக பூபன் குளிர் சிலம்பில் 

வாடாத பூநிலஞ் சூடாத பூமுத்த மானவெயர் 

கூடாத பூவிமை யாடாத பூவில் குணத்தினெழில் 

வீடாத பூமகண் மேற் பூமகளிது மெய்நெஞ்சமே. (3)



குறிப்பறிதல், 

4164.  இருட்பார்வை யாதெனை யாளுங் கபாலி யிணையடிக்கே 

தெருட்பார்வைவைத்த விநாயக பூபன் சிலம்பிலிம்மான் வோ 

மருட்பார்வை தோன்றும் வெந்நோய் செய்தந்நோய்க்கு மருந்தென 

ரருட்பார்வை தோன்றுமிவையோருறுப்பெழ லாய்நெஞ்சமே. (4)




இயற்கைப்புணர்ச்சி.  
 

இரந்துபின்னிற்றற்கெண்ணல். 

4165. கனத்தார் சிரோமணி வெள்ளை முன் னாகக் கரையும் பல்பா 

வினத்தார்சிந் தாமணி வான்போறத்திற் கிருகண்மணி 

மனத்தார் புனித விநாயக மால்வரை வாயளிசா 

றனத்தார் தமையடுத் தேயிரப் பார்க்கோர் தளர்வில்லையே. (5) 



 இரந்து பின்னிலைநிற்றல். 

4166. கடியே னடுத்த வரையென் விநாயக காமன்வெற்பிற் 

படியேன் பிறதடத் துட்போய் வெங்காமவெப் பம்பறியப் 

பிடியேன் மடநடை யீருங்க ளல்குற் பெருந்தடத்து 

ளடியேன் புகுந்து குடைந்தாடு மாறிங் களித்திடுமே (6)



முன்னிலையாக்கல். 

4167. நனியே ழுலகும் படர்சீர் விநாயக நண்பன்வெற்பிற் - 

கனியே யனைய துவர்வாய் நல்லாயங் கலந்துமிகப் - 

பினியே நன்காட லொழிந்தெளி யேன்செய் பெருந்தவம்போற் 

றனியே யினிதிங்கு நீர்நின்ற வாறெவன் சாற்றுமினே. (7) 



வண்டோச்சிமருங்கணைதல். 

4168. தும்பை முடித்த சடைப்பெரு மான்பொற் றுணையடிக்கே 

நம்பை வயக்கும் விநாயகவே டொண்டை நாட்டளிகா 

ளம்பை மருட்டும் விழியார் கருங்குழ லாசைவைத்தோர் 

கொம்பை முறிக்கத் துணிந்தீ ரிதென்ன குண நுமக்கே. (8) 



மெய்தொட்டுப்பயிறல் . 

4169. மட்டார் குவளைத் தொடையான் விநாயக வள்ளல் வெற்பி 

னட்டா ருவக்கவென் போற்பெற் றுளாரெவர் நானிலத்திற் 

கட்டார் குழற்கணிந் தொண்ணுத னீவிக் கலையுந்தொட்டுப் 

பெட்டா ரிவர்பதங் கையால் வருடவும் பெற்றனனே. (9) 



பொய்பாராட்டல். 

4170. ஒருவரை வில்லி பதந்தாழ் விநாயக வுத்தமன்ற வோ 

னொருவரை வாய்மயி லன்னீர் நுங் கொங்கைக் குடைந்தல 

வொருவரை பாதலம் புக்கது வாரி யொளித்ததுமற் 

றொருவரை யீதறி யார்வே றுரைப்ப ருலகத்திலே. (10) 



இடம்பெற்றுத்தழாஅல்

4171. வண்டேய் குவளைத் தொடையான் விநாயக வள்ளல்வெற்பிற் 

ரண்டே மொழிமட நல்லீர் தள்ளாதெனைத் தானடிமை 

கொண்டே யருளக் குறித்தீ ரினிதுங்கள் கோவையமு 

துண்டே சுகம்பெறற் காமிட மீதிடை யூறில்லையே. (11)



வழிபாடு மறுத்தல். 

4172. நன்பால் வளர்க்கும் விநாயக மாறொண்டை நாட்டு வெற்பில் 

வன்பான் முலையொடு தோன்றிய நாண்டள்ள மாதவியே 

யுன்பா லடைந்தே னொதுங்கிடந் தாவள வோவளிவந் 

தன்பா லடைதரப் பூத்துநிற் பாய்க்கி தடுப்பதுவே. (12) 



இடையூறுகிளத்தல். 

4173, சாத்திர வாஞ்சை விநாயசு பூபன் றடஞ்சிலம்பிற் 

றோத்திரஞ் செய்யப் படும் வனப் பீர் துணைக் கண்மலரைப் 

பாத்திர மாமுகத் தேமறைத் தேயுரப் பாட்டிற் கொங்கை 

மாத்திரந் தோற்றிநின் றீரென்ன தோவுங்கள் வல்லபமே. (13) 



இயற்கைப்புணர்ச்சி. - நீடுநினைந்திரங்கல். 

4174. ஆயூறல் கச்சி யமர்வானுக் கன்ப னருச்சுனமால் 

சேயூறல் கொண்மதுச் செந்தார் விநாயக செம்மல் வெற்பிற் 

பாயூற லாதுண ராவேள்செய் நோய்க்குப் பசுமருந்தா 

வாயூற லென்றிவர் பாற்பெறு வேனுயிர் வாழ்வகையே. (14) 



மறுத்தெதிர்கோடல்.

 4175. பதங்கொண்ட சீர்த்தி விநாயக பூபன் பனிவரைநம் 

மிதங்கொண்ட நாண்பெறு நாணா யினுமன்ப ரேற்றமயன் 

மதங்கொண்ட கும்பக்களிற்றைத் தடுக்கும் வலி கொண்டதோ 

சுதங்கொண்ட தாமரை நூலுமொவ் வாதிது சூழ்நெஞ்சமே.  (15)



வறிதுநகை தோற்றல். 

4176. பாராய் திருவிடை யார்கோத் திரவுற் பவன் குவளைத்தை 

தாரார் புயத்தன் விநாயக பூபன் றனையடுத்துச் 

சேரார்தம் வாழ்க்கை யெனநாணந் தான் சென்று தேய்ந்ததி 

யாராயு முன்னெனக் கேநகை தோன்றிய தற்புதமே. (16) 



முறுவற்குறிப்புணர்தல். 

4177. கலர்வா யுதித்த மொழியோ விநாயக காமனை நா 

வலர்வா யுதித்த மொழியோ மகிழ்விக்கும் வாரிதிப்பால் 

அலர்வா யுதித்த நிலவோ வினிதில் வணங்கனையார் 

மலர்வாயுதித்த நிலவோ வெனை மகிழ் விப்பதுவே. (17) 



முயங்குதலுறுத்தல் . 

4178. வெல்குவ தேயுணர் வீரன்வி நாயக வேள்வரைவாய் 

ஒல்குவ தேகொ ளிடையிவர் தாங்குறிப் போர்ந்தினிது 

நல்குவ தேகொடை யென்பது தேர்ந்தரு ணல்கினர் நான் 

புல்குவ தேபணி யென்று கொண் டேனின்பம் புக்கதுவே. (18) 



புணர்ச்சியின் மகிழ்தல். 

4179. கான்பெற்ற செங்கு வளைத்தார் விநாயக காமன்வெற்பில் 

வான்பெற்ற வின்பமு மற்றுமொரின்பமு மாறல்லவே தால் 

தேன் பெற்ற செஞ்சொ லிவர்பான் முன்னாள் பல செய்தவத் 

யான் பெற்ற வின்பமொன் றேபயனாய தெடுத்த மெய்க்கே. (19) 



புகழ்தல். 

4180, புரவுசெய் சிந்தை விநாயக பூபன் புகழ்வரைவாய் 

உரவு செய் கொங்கை யிவர்வாண் முகத்திற் குடைந்தலவோ 

அரவுசெய் துன்ப மகலா திருக்கவு மம்மதிய 

மிரவுசெய் காலத் தெழும்பக னீத்தஞ்சி யெற்றைக்குமே. (20) 



ஏற்புறவணிதல். 

4181, மெய்செய்த கீர்த்தி விநாயக பூபதி வெற்பிலுங்கண் 

மைசெய்த கூந்த லெழுவாய் மலர்ப்பத மட்டுந்தொட்டுப் 

பை செய்த செம்மணிப் பூண்பல செம்மை படத்திருத்திக் 

கைசெய்த மாதவப் பேற்றினை யானின்று காட்டினனே, (21) 




வன்புறை.
 

அணிந்துழி நாணியதுணர்ந்து தெளிவித்தல். 

4182. கூராழி சங்கமல் லாதே புரக்குங் குலத்தொழிலிற் 

பேராழி மாற்கும் விநாயக மாந்குங்கைப் பேதமுண்டோ 

வேராழி சங்கன்றி நின்றோ ழிகைக்கு மென்கைக்குமின்னே 

யோராழி ஞாலத் தணிதொழிற் பேத முறாதென்றுமே. (22) 



பெருநயப்புரைத்தல். 

4183. கள்ள மருங்கு வளைத்தார் விநாயக காமன்வெற்பிற் 

பள்ள மருவு புனற்றடம் பூத்தபங் கேருகத்துள் 

உள்ள முருகி யுரோமஞ் சிலிர்ப்ப வுறுசுவைத்தேன் 

வெள்ள முதவரக் காம்ப லுண்டோசொல் விளரிவண்டே. (23) 



தெய்வத்திறம்பேசல். 

4184 மன்றாக வன்ப ருளங்கொள் கபாலி மலரடிக்கே 

நன்றாக வன்பு செலுத்தும் விநாயக நண்பன் வெற்பி 

லென்றாக வுண்மணி யேந்திழை யீர்நம் மிருவருமின் 

றொன்றாகக் கூட்டிய வூழுண்டு வாட்டமு றீரென்றுமே (24)



பிரியேனென் றல். 

4185. அற்பக லாத விநாயக வேண்மன மன்னவெள்ளி 

வெற்பக லாத பெருமான்றன் பாகத்து மேவிவளர் 

கற்பக லாத வுமையைப் பிரியினுங் கண்கவரும் 

பொற்பக லாத நினைப்பிரி யேனென்றும் பூங்கொடியே, (25) 



பிரிந்துவருகென்றல்.

4186. மெய்யுங் கடித லிலாவன்பும் பூண்ட விநாயகவேள் 

செய்யுங் கடிதட முஞ்சூழ் நன்னாடன்ன சேயிழையீ 

ரெய்யுங் கடியம்பி னின்னின் றியானகன் றேகுபுநீர் 

கொய்யுங் கடிமலர் சூடுமுன் வந்துமைக் கூடுவனே. (26) 



இடமணித்தென்றல். 

4187. தரைவா யெவர்க்குமோர் தாய்நேர் மயிலையிற் சத்திரத்தான் 

புரைவா யுறாத விநாயக பூபன் பொருப்பு நல்லீர் 

விரைவா யெம்மூரிற் கருமணிச் சோதி விராவக்கண்டும் 

வரைவாய் முகில் வந்த தென்றுநின் றாடு மயிலினமே. (27) 



தெளிவு. 

4188. மன்றா டியபெரு மானடிக் கன்பனிம் மண்முழுதுஞ் 

சென்றா டிய புகழ்ச் செல்வன் விநாயக செம்மல்வெற்பிற்

கன்றா டியகையென் னுள்ளா டியதுயர் கண்டிறைவர் 

இன்றா டியமொழி பொய்யார் செய்யார் வஞ்ச மெற்றைக்கு மே.(28)




பிரிவுழி மகிழ்ச்சி.
 

செல்லுங்கிழத்தி செலவுகண்டுளத்தொடுசொல்லல். 

4189. அனிய முறவு பகையிவ ராலென் றகங்கருதா 

நனியமை நீதி விநாயக மாறொண்டை நாட்டு நலங் 

கனிய விருகண் மலரும்பின் பூப்பமுன் கால்பொர 

வினிய மலர்க்கொடி போற்செல்லு மானம தின்னுயிரே. (29) 



இடந்தலைப்பாடு.  எசக் பாகனொடு சொல்லல், 

4190. மலிதரச் சீர்த்தி வளர்க்கும் விநாயக வள்ளல்வெற்பி 

லொலிதரச் சீறடி நூபுரங் கொங்கைக் குடைமருங்குன் 

மெலிதரக் கூந்தலோர் கையுற வெங்கும் விழிபரந்து 

பொலிதரச் செல்வது பார்வல வாவொரு பூங்கொடியே. (3O) 



பிரிவுழிக்கலங்கல். ஆய்வெள்ளம்வழிபடக்கண்டிது மாயமோவென் ரல். 

4191. கையென்று கார்முகில் கொண்ட விநாயக காமன்வெற்பில் 

வையென்று நீங்கரு மொள்வேல் விழியிவர் மாண்பிதென்னிற் 

கொய்யென் நலர் தரு டைம் பொழில் வாயன்பிற் கூடியது 

மெய்யென்றும் பொய்யென்றும் வேறென்றும் யாமின்று விள்ளரிதே.  (31)



வாயில்பெற்றுய்தல். 

4192. தீங்கொடி யார்கட் பொடித்தோன் விநாயக செம்மல்வெற்பில் 

நாங்கொடி தாமய றீர்ந்தின்ப மெய்தவோர் நல்வழியை 

யீங்கொடி யாதுபெற் றாமிவர் தங்க ணெனுங்கயலோர் 

பூங்கொடி வாண்முக மென்னும் பெருந்தடம் போய்விழுமே. (32)



பண்புபாராட்டல், 

4193. நித்தந் தராதிபர் சூழும் விநாயக நேயன்வெற்பி 

னத்தந் தராது மணங்குழ லென்னினன் காந்தளென்னி 

லத்தந் தராதன் புறத்தழுவுந் தொழி லாய்மதியோ 

முத்தந் தராது முகமெனில் வேறென் மொழிவதுவே. (33) 



பயந்தோர்ப்பழிச்சல். 

4194. இன்றந்த செஞ்சொல் விநாயக மால்வரை யென்னுயிரை 

முன்றந்த மேலவர் வாழிய ரோவிம் முழுப்புவிவாய் 

மின்றந்த நுண்ணிடை மாதயி ராணியும் வீறொருநால் 

வன்றந்த மால்களிற் றூர்தியும் போன்று மகிழ்சிறந்தே.(34) 



கண்படைபெறாது கங்குனோதல். 

4195. அருட் கட லாய மயிலைக் கபாலி யடிபணியும் 

பொருட்கட லாய விநாயக மால்வரைப் பூங்கொடிநா

 மருட்கட னீந்தக் கலந்து பிரிந்துழி வைகியவிவ் 

விருட்கட னீந்தப் புணைகாண் கிலாமினி யென்செய்துமே, (35) 




இடந்தலைப்பாடு.  

தந்ததெய்வந் தருமெனச்சேறல். 

4196. மன்னுந் தரும சுகுண விநாயக மால்வரைமேற் 

பன்னுந் தருவிற் கொடுப்பாரென் றுங்கொடுப் பாரதுபோற் 

றன்னுந் தருமரு ளாலேமின் னாரைமுன் றந்ததெய்வ 

மின்னுந் தருநெஞ்ச மேசெல்லு வாமவ் வெழிற்பொழிற்கே. (36)



முந்து றக்காண்டல். 

4197. நலமலர் சீர்த்தி விநாயக மால் தொண்டை நாட்டு மலர் 

பலமல ரிப்பொழில் வாயெழில் வாயொரு பைந்தருக்கீழ் 

நிலமலர் மாதவத் தாலெனை நோக்கிநன் னீர்மையுற்றோர் 

குலமலர் வல்லி யெனநின்ற தாலென் குலதெய்வமே. (37) 



முயங்கல்.

4198. கோனே யெனப்பலர் சூழும் விநாயக கொண்டல்வெற்பிற் 

றாநேய வாரிவெள் வாயமு துண்பார் தவமுளரோ 

வூனே யுயிரிவர் செவ்வாய்த் திருவமு துண்ணப்பெற்ற 

யானே தவமுடை யேனுடை யேனலம் யாவையுமே. (38) 



புகழ்தல். 

4199. புரவோன் கவிஞர்வைப் பானோன் விநாயக பூபனெனு 

முரவோன் வரையிவர் தம்வாண் முகத்தெழி லுட்சிறிதா 

தரவோ னிரந்து கொளத்திரி தன்மையிற் றானலவோ 

விரவோ னெனும் பெயர் பெற்றா னுடுபதி யென்பவனே. (39) 



உடன்புணராயத்துய்த்தல். 

4200. உன்னிய சீர்த்தி விநாயக மால்வரை யொண்டொடியே 

மன்னிய தேமலர் மேவிப் பொழிலெனும் வானகத்துட் 

டுன்னிய வாயத் தவரெனுந் தாரகை சூழ்குழுவுண் 

மின்னிய மாமதி நீயாயின் னேசென்று மேவுகவே. (40) 




பாங்கற்கூட்டம். 

தலைவன்பாங்கனைச்சார்தல். 

4201. விண்ணோங்கு மாட வியாசை விநாயக வேள்வரைவாய்க் 

கண்ணோங்கு நண்பனை யாங்காணச் செல்லு மக்காலமட்டே 

யெண்ணோங்கு வன்றுயர் மேவுஞ் சென்றால் விண்ணிரவிகண்ட 

மண்ணோங்கு வல்லிருண் மாய்ந்தென மாயு மதிமனமே. (41) 



பாங்கன் றலைவனை யுற்றது வினாதல். 

4202. மாவேட்டஞ் செய்தனையோ மன்னர் போர்செய்து வந்தனை யோ 

நாவேட்ட முத்தமி ழாய்ந்தனை யோவற நட்பினை நன்

காவேட்ட செல்வன் விநாயக பூபன் கடிவரைவாய்ப் 

பூவேட்ட நின்புயம் வாடவென் னேது புரவலனே (42)



தலைவனுற்ற துரைத்தல் . 

4203. நடங்கொண்ட குஞ்சித பாத சரோருக நாளுங்கொண்ட 

திடங்கொண்ட வுள்ள விநாயக பூபன் சிலம்பினண்பா 

தடங்கொண்ட சீரென் பெருங்கலை மாமதி தன்னையொரு 

விடங்கொண்ட வாள்விழி சிற்றிடைப் பாம்பு விழுங்கியதே. (43)



கற்றறிபாங்கன்கழறல். 

4204. வில்லா தரித்த தடம்புய வேந்தர்க்கும் வேந்தநனி 

நல்லா தரஞ்செய் விநாயக மால் தொண்டை நாட்டிலொரு 

வல்லா விடைக்கு வருந்திவந் தாயெனின் மன்னுகலை 

யெல்லா முணர்ந்து தெளிந்ததென் னாயிற் றிதுவியப்பே. (44) 



கிழவோன் கழற்றெதிர்மறுத்தல். 

4205. விண்ணும் புகழும் வியாசை விநாயக வேள்வரைப்பா 

லெண்ணுங் கமல முகமுமென் னாருயி ரிட்டடைத்துப் 

பண்ணுங் கனதனச் செப்புங் குழைமிசைப் பாய்ந்து மறி 

கண்ணுங்கண் டாயெனிற் கூறாய்கண் பாவிக் கடுமொழியே. (45) 



பாங்கற்கூட்டம். கிழவோ ற்பழித்தல். 

4206. பன்னூ லுணர்ந்த விநாயக மால்வரைப் பாற்சிலம்பி 

மென்னூல் வலையிற் களிற்கப் பட்டு மெலிந்தெனவோர் 

சின்னூ லிடைச்சி விழிவலைப் பட்டுளந் தேம்பினையால் 

நன்னூல் பலவு முணர்ந்து தெளிந்த நராதிபனே. (46) 



கிழவோன் வேட்கைதாங்கற்கருமைசாற்றல். 

4207. கடங்குடைந் தாடுங் களிற்று விநாயக காமன்வெற்பின் 

மடங்குடைந் தாடு மொருமா னெடுங்கண் வலைப்பட்டறி 

வுடங்குடைந் தேனினி யென்செய்கு வேனவ் வொருத்தியல் குற் 

நடங்குடைந் தாலன்றி யாறாதென் காமத் தழனண்பனே. (47) 



பாங்கன் தன்மனத்தழுங்கல். 

4208. மாலோ வெனுநம் விநாயக பூபன் வரையின்றும் 

பாலோ மொழிவடி வேலோ விழிமுலை பந்துகொலோ 

நூலோ விடைவயி றாலோவென் பானிவ னுண்ணறிவு 

மேலோ வவண்மயன் மேலோவென் செய்துமிவ் வேதனைக்கே. (48)



பாங்கன் தலைவனோடழுங்கல். 

4209. அனங்காட்டு நன்செய் வியாசை விநாயக வண்ணல்வரைப் 

புனங்காட்டு போதை பொருட்டென்சொ னின் செவிப் போய்ப்புகலற் 

றினங்காட்டு தீயசொல் லாயதென் றீவினை யென்னிறைவா 

கனங்காட்டு மண்ட முடைதரிற் பூணெவர் கட்டுவரே. (49) 



பாங்கனெவ்விடத்தெவ்வியற்றென்றல் . 

4210. கடங்கால் களிற்று விநாயக பூபன் கனவரையோ 

படங்கான் மணிவெயிற் பாந்தள்வைப்போ நற் பனிவிசும்போ 

விடங்கா முறுமியல் யாதண்ணலே தெவ்வர் யாவருக்கு 

மடங்கா வலிநினை யிவ்வாறு செய்த மடக்கொடிக்கே. (50) 



தலைவனிவ்விடத்திவ்வியற்றென்றல். 

4211. மந்தர மேமுலை மாங்குயி லேமொழி வாள்விழியே 

யந்தர மேயிடை யம்புய மேமுகம் யாவருக்குஞ் 

சுந்தர மேசெய் விநாயக மால் தொண்டை நாட்டினிடங் 

கந்தர மேதவழ் நந்திவெற் பேயென்றன் கண்மணிக்கே. (51) 



பாங்கனிறைவனைத்தேற்றல். 

4212. பொன்னியன் மாட வியாசை விநாயக பூபன் வெற்பின் 

மின்னிய னுண்ணிடைப் பூங்கொம்பை யான் கண்டு மீளுமட்டு 

மின்னியல் வாய்ந்து விண்போலே வயங்கிவ் விடத்துச் சற்றே 

நின்னிய னெஞ்சங் கலங்கா திருத்தி நெடுந்தகையே. (52 ) 



பாங்கன்குறிவழிச்சேறல். 

4213. பந்தாடு மோவம் மனையாடு மோகனை பாய்ந்துளமு 

வந்தாடு மோமலர் கொய்தாடு மோதனி வாய்நிற்குமோ 

சந்தாடு மார்பன் விநாயக பூபன் றடஞ்சிலம்பிற்

கந்தாடு தானக் களிற்றண்ணல் கூறிய காரிகையே. (53)



 பாங்கனிறைவியைக்காண்டல்.

 4214. வேயே திரள்புயம் வில்லே புருவநல் வித்துருமம் 

வாயே கருங்குழன் மாமுகி லேமுலை மாமலையே 

தாயே யனைய விநாயக பூபன் றடஞ்சிலம்பிற் 

சேயே நிகரிறை கூறிய பேதையிச் சேயிழையே. (54) 



பாங்கன் இகழ்ந்ததற்கிரங்கல். 

4215. கந்தோ டிகலுங் களிற்று விநாயக காமன்வெற்பிற் 

பந்தோ வெனுமுலை யிப்பாவை பார்வையிற் பட்டுழன்று 

வந்தோன் வருத்தந் தவிர்ந்தே யிருக்க மனம் வருமோ 

அந்தோ விஃதறி யா திகழ்ந் தோரும் மறிவின்மையே. (55 ) 



பாங்கன் றலைவனைவியத்தல். 

4216. ஏற்றமுஞ் சீரு முடையான் விநாயக வேந்தல் வெற்பிற் 

கூற்றமு மஞ்சுக ணிம்மாதை நீங்குபு கூடி நம்மைத் 

தேற்றமு மேவி யுயிரோடும் வைகித் திறம்பலில் சின் 

மாற்றமுங் கூறிய மன்னவ னேதிண்மை வாய்ந்தவனே. (56) 



பாங்கன் றலைவியைவியத்தல், 

4217. நாறாத சீர்த்தி யடைந்தாரை நோக்கி நகை புரியுஞ் 

சீறாத பேரறச் செய்கை விநாயக செம்மல் வெற்பிற் 

பாறாத பேரருட் சூற்கொண்ட பார்வைப் பயத்தினிவர் 

மாறாத மன்னவன் சோகத்தை மாற்றிட வல்லவரே. (57) 



பாங்கன் றலைவன் றனக்குத் தலைவிநிலைகூறல். 

4218. சேவகத் தேறும் பெருமானுக் கன்பன் செழும்புலவர் 

நாவகத் தேறும் புகழான் விநாயக நண்பன்வெற்பிற் 

பூவகத் தேறுமொர் கற்பக நோக்கிப் புரவலவிக் 

காவகத் தேயொரு பொற்பூங் கொடிநிற்கக் கண்டனனே. (58)



தலைவன் சேறல். 

4219. நனியாடு பூங்கொடி மாட வியாசை நகரதிபன் 

பனியாடு சீர்த்தி விநாயக மால்வரைப் பாலினிய 

கனியாடு சோலையிற் பாங்கிய ரோடு கலத்தலின்றித் 

தனியாடு மோமுன்னை நாளென்னை யாட்கொண்ட தாழ்குழலே. (59)



தலைவன் றலைவியைக்காண்டல். 

4220. கொந்தே செறியுந் தடந்தார் விநாயக கோன்வரைப்பா 

னொந்தே வருந்த வெழும்பெருங் காமவெந் நோய்மருந்தாய்த் 

தந்தே யெனுமிடை பந்தே யெனுமுலை தாங்கி நிற்ப 

வந்தே யெதிர்நின்ற தான் முன்பி யாஞ்செய்த மாதவமே. (60) 



கலவியின் மகிழ்தல். 

4221. கண்ணா ரழகன் விநாயக பூபன் கவின் சிலம்பில் 

விண்ணார் மதியமு துண்பார் செருக்கு மெலிவுறவிப் 

பண்ணார் மொழியருட் கண்ணார்த மின்பப் பரவையெழுந் 

தண்ணார் முகமதி வாயமு துண்டு தழைத்தனமே. (61) 



புகழ்தல். 

4222. கோணின்றி மேவு சுகுண விநாயக கொண்டல்வெற்பிற் 

பூணின் றொளிர்முலைப் பூங்கொடி யார்தம் புனைமுகத்தில் 

வாணின் றிலகெழில் வேண்டியன் றோசெவ் வனசமொரு 

தாணின் றுடைந்துக்கண் ணீர்சிந்தி நீரிற் றவஞ்செய்வதே. (62) 



பாங்கியொடு வருகெனப்பகர்தல். 

4223. செயிருஞ் சினமு முறானாயர் சேரியிற் சென்று நெய்யுந் 

தயிருங் கவர்ந்துண் விநாயக பூபன் றடத்திற்கண்டும் 

அயிரும் புரையு மொழியாய் நினக்கொளி ரம்பகமும் 

உயிரும் புரையுநின் பாங்கி யொடேயிவ ணுற்றருளே. (63) 



பாங்கிற்கூட்டல். 

4224. நினைக்கண் டணிய மடவார்நன் னீதி நெறிதிறம்பா 

மனைக்கண்ட வாழ்குடி யும்பெரு கன்பு மருவுமன்னை 

தனைக்கண்டசேயும் விநாயக பூபன் றயங்குமுகத் 

தினைக்கண்ட பாவ லரும்போன் மகிழச்செல் சேயிழையே. (64) 




பாங்கிமதியுடன் பாடு.  

தோற்றத்தா லாராய்தல். 

4225. நந்தா டியசெய் வியாசை விநாயக நண்பன் வெற்பிற் 

சந்தா டியமுலைத் தையனல் லாய்பைந் தழைகள் கொய்தோ 

பந்தா டியோபொற் கழங்காடி யோமலர்ப் பாய்சுனையு 

வந்தாடி யோநின் றிருமேனி வாடி வருந்தியதே . (65) 



ஒழுக்கத்த லையந்தீர்தல். 

4226. குருவேய் புகழ்கொள் விநாயக மாலுளக் கோயில் கொண்ட 

தருவேய் மயிலைக் கபாலி முடியிற் றயங்கியெழில் 

உருவே யுமைநுத லொத்தலி னீயின் றுவந்து பெருந் 

திருவே செழுங்கரங் கூப்பத் தகும் வெண் சிறுபிறைக்கே. (66) 



சுனை நயப்புரைத்தல். 

4227. திருமாலை வென்ற புரவோன் புயத்திற் செழுங்குவளை 

மருமாலை தாங்கும் விநாயக பூபன் வரையனையாய்

கருமாலை நேர்நின் குழற்குஞ்செவ் வாய்க்குங் கவின்விளர்ப்புங்  

குருமாலை யுந்தந் ததுவியப் பாலக் குளிர்சுனையே. (67) 



சுனை நயந்துரைத்தல். 

4228. வானுந் திகழ்சீர் விநாயக மால்வரை வாய்மயிலே 

கூனும் பிறை நுதல் வேர்வு முலைக்குங் குமச்சிதைவு 

மானுங் கயலும் புரைவிழிச் சேப்புஞ்செவ் வாய்விளர்ப்பும் 

யானும் பெறலா மெனிற்குடை வேனவ் விருஞ்சுனையே. (68) 



தகையணங்குறுத்தல். 

4229. திருவாளனோங்கு விநாயக மால்வரைத் தேமொழியாள் 

பெருவாளவிர்மெய் யணங்கேநின் சேந்த பிறழு நெடுங் 

கருவா ளலதெவ் வுறுப்பானு நின்னைக் கடுக்குமெழி 

லுருவாள் சுனைகுடைந் தேவரு வாள்கண் டுவந்தருளே. (69) 



நடுங்க நாட்டம். 

4230. பண்ணுங் கனியும் புரைமொழி யாயியற் பாவலர்கள் 

எண்ணும் புகழ் செய் விநாயக மால்வெற் பிடத்திலிரு 

கண்ணுங் கதுவெரி போற்சேந்த கோட்டுக் களிறுகொள் 

விண்ணும் புகழ் நெடு வேலெறிந் தானோர் விறலவனே. (70) 



பெட்டவாயில் பெற்றிரவு வலியுறுத்தல. 

4231. தாருவனைய விநாயக பூபனைச் சார்ந்திரந்து 

மேரு வனையபொன் பெற்றின்ப மார்கவி வேந்தரைப்போற் 

சாரு வனைய மொழியுயிர்ப் பாங்கியைச் சார்ந்திரந்து 

பூரு வனையவிற் செம்பொன்பெற் றின்பம் பொருந்துவனே. (71)



ஊர்வினாதல். 

4232. காதோ டிகல்கண் மடவார் விரும்புறு காமனென்றுந் 

தீதோ வியநல் விநாயக மால்வெற்பிற் சேர்தவத்தைப் 

போதோ வெனுமுகத் தீர்நீர் வசிக்கப் புரிந்தபதி 

யாதோ வது புகல் வீரடி யேனங் கடைவதற்கே. (72)



பேர்வினாதல். 4233. 

சீரோது நாவலர் தாரு விநாயக செம்மல் வெற்பி 

லூரோ துவதிற் பழியேற் பழியை யுறாதடியேன் 

ஏரோது மந்திர மாகக்கொண் டே செபித் தேத்தற்கு நும் 

பேரோது வீர்கருங் காரோது பூங்குழற் பேதையரே. (73) 



கெடுதி வினாதல். 

4234. அஞ்சரந் தாங்குதிண் டோளான் விநாயக வண்ணன்மலர்ப் 

பஞ்சரஞ் சேர்தண் டலைசூழ் வியாசைப் பதிவரையில் 

நஞ்சரம் போல்விழி யீர்வந்த தோவென் னகுசிலைகக் 

குஞ்சரந் தைத்தபுண் ணோடிப்புனத் தொருகுஞ்சரமே. (74) 



ஒழிந்தது வினாதல். 

4235. நாவல ரேற்ற மொழி செவி யேற்று நனி மகிழுங் 

காவல ரேற்ற மருவு விநாயக காமன்வெற்பிற் 

பூவல ரேற்ற குழலீர் நுங் காதிற் பொருந்தவென்வாய்ப் 

பாவல ரேற்ற மொழியேற் றிடாததெப் பாவமிதே. (75) 



யாரேயிவாமனத்தெண்ணம் யாதெனத்தேர்தல். 

4236. ஊரும் பெயருங் கரியுஞ் செவ்வாயே யுசாவவல்குற் 

றேரும் பணைமுலைப் பாரமு நோக்குவர் செந்தமிழுந் 

தாரும் புனையும் விநாயக பூபன் றடஞ்சிலம்பில் 

யாரும் பரவிவர் யாரென்னை யோவுளத் தெண்ணியதே. (76) 



எண்ணர்தெளிதல். 

4237. கனங்கா தலித்த கொடையான் விநாயக கன்னன் வெற்பர் 

மனங்கா தலித்தது பொய்க்கணை தைக்க மருண்டுபெரு 

வனங்கா தலித்தவம் மாதங்க மன்று வளருந்தினைப் 

புனங்கா தலித்த விம்மாதங்க மேயிது பொய்மையன்றே (77) 



பாங்கியிற்கூட்டம். தலைவன் கையுறையேந்திவருதல், 

4238. தருவார் நிழலி லிருநிதி போலச்செந் தாமரைவாழ் - 

திருவார் புயநல் விநாயக மால்வரைத் தேந்தருக்கீழ்ப் 

பெருவா ரறநிமிர்ந் தண்ணாந் தெழுமுலைப் பேதையர்தா 

மொருவா திருவரு முற்றார்கம் மின்ன லுணர்த்துதுமே. (78) 



தலைவனவ்வகை வினாதல். 

4239. வையம் புகழும் வியாசை விநாயக மால்வரையென் 

னெய்யம்பு பட்டு நும் மேரார் முகத்தி லிலகிரண்டு 

மையம்பு பட்டவென் போற்றளர் வற்றிம் மருங்குசெய்ய 

கையம் புயமனை யீர்வந்த தோவோர் கலைதுள்ளியே. (79)



எதிர்மொழி கொடுத்தல். 

4240. மேவுங் கலைபல வல்லீர் விநாயக வேள்பழியை 

யோவுங் கலைஞர்வைப் பானோன் வரைப்புனத் துற்றகிளி 

யாவுங் கலைய விதணிற் கவண்வைத் தெறியுமொளி 

பாவுங் கலையன்றி வாவுங் கலைவரப் பார்த்திலமே. (80) 



இறைவனை நகுதல். 

4241. ஏவாளி யன்ன விழிமட வாய்விண்ணிலகுமைந்து 

காவாளி யன்ன விநாயக மால்வரைக் கான்றழைமென் 

பூவாளி கொண்டு மடமானை யெய்த புணர்ப்புணர்த்து 

மாவாளி யன்ன விவர்மொழி பொய்யன்று மாரன் மெய்யே.(81) 



பாங்கிமதியினவரவர்மனக்கருத்துணர்தல். 

4242. மாலுங் கரிசில் விநாயக பூபன் வரையிற்றன்கை 

வேலுங் கரியொடு போக்குமிவ் வாண்டகை வேட்டமுங்கார் 

போலுங் கரிய குழலேனற் காப்பும் பொய் யென்பதற்குச் 

சாலுங் கரியிவர் நோக்கேமற் றாயுந் தகைமிகையே. (82) 




பாங்கியிற்கூட்டம்.  

 தலைவனுட்கோள்சாற்றல். 

4243. விரையார் மலர்வனை கோமென் குழற்கு விரைக்கலவை 

நரையா ரிமின் முலைக் கேயப்பு கோவணி நன்கணிகோ 

தரையார் புகழ்செய் விநாயக பூபன் றடஞ்சிலம்பிற் 

றிரையார் கடற்பொன் னனையீர் பணியெவன் செப்புகவே. (83) 



பாங்கி குலமுறை கிளத்தல். 

4244. நினைசுக மேவும் விநாயக மால்வெற்பி னீருடைமான் 

மனைசுக மேவச்செய் நீயோ பெரியை வளர்புனத்திற் 

றினைசுக மோவச்செ யாமோ சிறியஞ் செழுஞ்சுவைத்தேன்

நனைசுக மேவும்வண் டார்நறுந் தார்கொ ணராதிபனே. (84) 



தலைவன் றலைவியையுயர்த்தல். 

4245. அன்பே செறியும் விநாயக பூபற் கணிமயிலை : 

என்பேய் தொடையற் கபாலி யெனைய னிதழ்க்கமலப் 

பொன்பேணி நுங்குலத் தேவந் தனைய புனையிழையு 

மின்பேணு நுண்ணிடை யாயெற் கனையவண் மெய்யிதுவே. (85)




பலம்
 

பாங்கியறியாள் போன்றுவினாதல். 

4246. தோய்ந்தாடு சீர்த்தி விநாயக மால்வரைச் சோலைவண்ட 

லேய்ந்தா டுநரம் மனையா டுநர்மல ரீர்ஞ்சுனையுட் 

பாய்ந்தா டுநரெழிற் பந்தா டுநர்பல ருள்ளுமயல் 

வாய்ந்தாடு வித்தவ ளார்புகள் வாய்நின்னை மன்னவனே. (86) 



இறையோனிறைவிதன்மையியம்பல். 

4247. மயிலே யியலொண் மதியே முகமல்குல் வாளரவே - 

குயிலே மொழிபொற் குடமே முலைகொடி யேயிடை பொன் 

னெயிலே சுலவும் வியாசை விநாயக வேந்தல் வெற்பி 

லயிலே விழிவெள் ளனமே நடையென தாருயிர்க்கே. (87) 



இதுவுமது. 

4248. நடையு மிடையும் பிடியேமென் றோளு நளினவரும் 

புடையு முலையும் வரையே யுருவமு மொள்ளொளிசேர்ந் 

தடையு முகமுஞ் சசியே விநாயக வண்ணல்வெற்பிற் 

கடையு மயில்விழி யாலென்னை வாட்டிய காரிகைக்கே. (88) 



பாங்கி தலைவியருமைசாற்றல். 

4249. தீட்டிய வாள்விழி யார்வேள் விநாயக செம்மலுவந் 

தீட்டிய செல்வங்கற் றார்க்கே பயன்பட லேய்ப்பமலர் 

சூட்டிய வார்குழற் செல்வமன் னாளுந் துலங்கு நன்மை 

நாட்டிய வூழுடை யார்க்கே பயன்படு நன்மையளே. (89) 



தலைவனின்றியமையாமையியம்பல். 

4250. தண்ணிய பைந்தமிழ் நன்குணர் பாவலர் தங்கள் கலி 

மண்ணிய வண்மை விநாயக பூபன் வரையிடத்தென் 

புண்ணிய மோதிரண் டோர் பெண்ணுருவொடு போந்ததென்ன 

வெண்ணியன் றோமட வாய்நிற்ப தாயதின் றென்னுயிரே (90) 



பாங்கி நின்குறை நீயே சென்றுரையென்றல். 

4251. தண்டா மரைதண் மதிக்கல ராது தரணிதனைக் 

கண்டா லலருதல் போலவென் சொல்லிற் கனிவடையா 

வண்டார் குழலி கனிய விநாயக வள்ளல் வெற்பா 

உண்டான நின்குறை நீயே யுரை சென்றவ் வொண்டடிக்கே. (91)



பாங்கியைத்தலைவன் பழித்தல். 

4252. கடியார் குவளை விநாயக மால்வரைக் காரிகைநின் 

றுடியா ரிடையவண் மாமயன் மூழ்கித் துயருமெனை 

மடியாம னீயெடுத் தாளாமற் கைவிட்டு மாதர் மடக் 

கொடியா ரெனுஞ்சொற் பொருணினக் கேயின்று கொண்டனையே. (92)



பாங்கி பேதைமையூட்டல். 

4253. மறியா வளமை விநாயக பூபன் வரைப்பளிங்கிற் 

செறியார் விளங்கும் பசுங்கிளி நீழலைச் சேர்நிழலென் 

றறியாண்முத் திட்டுக் கனியூட்ட வுண்ணா த்தற்கிரங்குஞ் 

சிறியாணின் னுள்ளத் துயர்குறி யாடிண்டிறலவனே. (93) 



பாங்கியிற்கூட்டம். காதலன் தலைவி மூதறிவுடைமைமொழிதல். 

4254. சுரும்பு மதுவுண்ணுந் தொங்கல் விநாயக தோன்றல் வெற்பில் 

விரும்பு மெனைச்சினந் தேதொடுத் தெய்யவில் வேளெடுத்த 

கரும்புங் கரும்பாக் கணைமலர் கண்மல ராகவருள் 

அரும்புமென்னோக்களித் தாட்பேதை யென்பதெனாரணங்கே. (94)



பாங்கி முன்னுறு புணர்ச்சி முறையுறக்கூறல். 

4255. கனம் பெற்ற வண்மை விநாயக வேள்பாற் கனிந்து சென்று 

தனம் பெற்றவர்பின்னுந் தாமே சென்றேநற் றனம் பெறல்போல் 

அனம் பெற்ற மென்னடை யாள் பாற் கனிந்து சென் றந்தனத்தை 

முனம் பெற்றவையவின்னும் பெறுவாயான் முயறலென்னே. (95)



தன்னிலைதலைவன் சாற்றல். 

4256. தன்னை யலாது நிகரில் விநாயக தாருவெனு 

மன்னை யலாது கலிநோய் தவிர்ப்ப மதிப்பருண்டேற் 

பொன்னை யலாது நிகரில் கவினுடைப் பொற்றாடியா 

யுன்னை யலாது மதனோய் தவிர்த்திட வுன்னுவனே. (96) 



பாங்கி யுலகியலுரைத்தல். 

4257. கதிகாட்டு செந்தமிழ் வாணரைக் கண்டு கலந்து பெரு 

நிதிக்காட்டு வண்மை புனையும் விநாயக நேயன் வெற்பின் 

மதிக்காட்டு மாமுக மாதைச்செந் தீமுன் வயங்குமருந் 

துதிகாட்டு மாமணஞ் செய்தணை மேருத் துணைப்புயனே. (97) 



தலைமகன் மறுத்தல் . 

4258. நீர்வேட் டடைந்திரந் தோரைப் பிரமற்கு நேடரிய 

ஆர்வேட்ட வேணிப் புனல் கொண்டுண் பாயென் றறைதலொக்கும் 

பார்வேட்ட சீர்த்தி விநாயக மால்வரைப் பான்மொழியாய் 

தார்வேட்ட கொங்கையை நீவரைந் தெய்தென்று சாற்றியதே. (98)



பாங்கியச்சுறுத்தல். 

4259. பாயுற்ற வெஞ்சினக் கைக்கரிக் கோடுரம் பட்டிற்றுவென் 

போயுற் றிடவறி யாவெமர் காணிற் பொல் லாதறிஞர் 

ஆயுற்ற சீர்த்தி விநாயக மால்வெற் பணங்கினுக்கா 

நீயுற் றுழன்றிட லேகுக மன்னவ நின்பதிக்கே. (99) 



தலைவன் கையுறைபுகழ்தல். 

4260. விண்மணி யன்ன வொளிசேர் விநாயக வேள்வரையென் 

கண்மணி யன்ன மடவீர் நுங் கொங்கைக் கதிர்மருப்பீன் 

ஒண்மணி யாவணி யத்தகு மாலள வோவுவிலை 

கொண்மணி யாவரு முண்மணி யிந்தக் குளிர்மணியே. (100) 



பாங்கி கையுறை மறுத்தல். 

4261. பணியேன் புலவி யினுமென் விநாயக பாரிவெற்பா 

அணியே யிவளிடை யையங்கண் டேநின் னணியணியத் 

துணியேன் றுணிந்து துணை முலை சேர்ப்பிலெந் தொல்குறவர் 

தணியே மெனுஞ்சினத்தீயினெய் வார்த்த தகையொக்குமே. (101)



ஆற்றாநெஞ்சினோடவன்புலத்தல். 

4262. காரேறு செங்கை விநாயக மால்வரைக் காரிகையார் 

வாரேறு கொங்கைக் கடாயானை யைமெல் வயிற்றினடுச் 

சீரேறு ரோம வடங்கொண்டு பூட்டிய செம்பொனல்குற் 

றேரேறு புண்ணிய முண்டோநெஞ் சேநங்கைச் செந்தழைக்கே. (102)



பாங்கி ஆற்றுவித்தகற்றல். 4263. 

விலையிலை யென்னுங் கவிவாணர் முன்னர் வெகுண்டுமொழி 

தலையிலை யென்னும் விநாயக மால்வெற்ப தண்டழையால் 

இலையிலை யென்னு மிடையன்றித் தாழ்ந்தெம் மிறைவி பொன்னல் 

குலையிலை யென்னும் படி செய்வ னாளைக் குறுகுகவே. (103) 



இரந்துகுறைபெறாது வருந்திய கிழவோன் மடலே பொருளென மதித்தல். 

4264. ஈந்தே யுவக்குங் கரத்தான் விருந்தின்றி யென்றுந்தனி 

மாந்தே மெனுநல் விநாயக பூபன் வரைப்பயிலுஞ் 

சாந்தே யணிமுலை தந்தவெங் காமத் தடங்கடற்குப் 

போந்தே யலானெஞ்ச மேமற்று வேறு புணையில்லையே. (104) 



பாங்கிக்கு உலகின் மேல்வைத்துரைத்தல், 

4265. பேதையர் மால்கொள் விநாயக பூபன் பிறங்கலில் வாழ் 

காதைய ராவிய கண்மட வாயிக் கடற்புவியில் 

வாதைய ராகி வருந்துறக் கோதையர் மாலையுற்றார் 

கோதையர் மாலைகொண் டேயது மாற்றக் குறிப்பர்களே. (105) 



அதனைத் தன் மேல் வைத்துச்சாற்றல். 4266, 

விரும்பனை யன்ன விநாயக பூபதி வெற்பிலுண்கண்

சுரும்பனை யாளெழி றோன்றுங் கிழியென்கைத் தோன்றவே ருக்

கரும்பனைத் தும்புனைந் தேநீ றுடலெங்கு மப்பியொரு 

கரும்பனை மாவை நும் மூர்மன்றி லூர்வன் கருங்குழலே. (106) 



பாங்கி தலைமகளவயவத்தருமை சாற்றல். 

4267. கந்தரங் காட்டு கொடையான் விநாயக கன்னன் வெற்பின் 

மந்தரங் காட்டு திண் டோளண்ண லேயெங்கண் மங்கைநல்லாள் 

சுந்தரங் காட்டு மவயவம் யாவுந் தொகுத்திடினு 

மந்தரங் காட்டு மிடைசற்றுங் காண லரிதுனக்கே. (107 ) 



இதுவுமது. 

4268. சொல்லின் சுவையுங் குவளையி னோக்குந் துகிர்த்துடிப்பும் 

வல்லின் புளகமும் வேயின் பரிசமும் வானுருவும் 

வில்லி னெரிப்பும் விநாயக வேள்வெற்ப மென்னகையாள் 

அல்லின் மணமு மெழுதுங் கிழிகொண் டடைந்தருளே. (108) 



தலைமகன் தன்னைத்தானே புகழ்தல் 

4269. வல்லை யெழுதிக் குமுதம் வரைந்து வயங்கருப்பு 

- முல்லை யெழுதி முழுமதி தீட்டி முழுதுலகு 

மல்லை யெழுதும் விநாயக மால்வெற்பின் மான் மருங்கை 

யில்லையென் றேவரை வேன்மட வாயிஃ தென்றுணிவே. (109) 



பாங்கியிற்கூட்டம்.   இதுவுமது.

 4270. நடையைப் பிடியெனத் தீட்டிக் கொடுவஞ்ச நஞ்சவிழிக் 

கடையை வடியெனக் கோட்டி மிடியர் கடும்பசிமேன் 

மடையை மடியென் றனுப்பும் விநாயக மால்வரைமா 

னிடையை மிடியென் றெழுதிவிட் டேனினி யென்குறையே. (110) 



பாங்கி அருளியல் கிளத்தல். 

4271. விரும்பெண்ணை விட்ட புகழ் போர்த்தி மார்பில் விளங்கமலர் 

வரும் பெண்ணை வைத்த விநாயக பூபன் வரைக்குறவர் 

தரும் பெண்ணை வேட்டுத் தணவாத வன்றி றணந்திரங்கக் 

கரும்பெண்ணை வெட்ட லருளுடை யார்தங் கடமையன்றே.   (111)



கொண்டு நிலைகூறல். 

4272. பாவேறு சீர்த்தி புனையும் விநாயக பாரிவெற்பா 

ஏவேறு கண்ணிக்கு நின்குறை கூற விசைந்திலளேற் 

பூவேறு கொங்கைக் கனியைக் கவரப் புனையுமடன் 

மாவே றுகபின்னை யார்நின்னை யீங்கு மறிப்பவரே. (112 ) 



தலைவியிளமைத்தன்மை பாங்கி தலைலற்குணர்த்தல். 

4273. கிளரா நகையள் விநாயக பூபன் கிளர்வெற்பவண் 

டுளரா முகிற்கு முளறுங் குதலைக்கு முற்றரும்பி 

வளரா முலைக்கும் வளரு முலையின் வருந்திநனி 

தளரா விடைக்குந் தளரு நடைக்குந் தளர்வதென்னே. (113) 



தலைவன் றலைவி வருத்தியவண்ணமுரைத்தல். 

4274. வருகுங் கும்முலை யார் வேள் விநாயக வள்ளலுடன் 

பெருகும் பசியினை வாட்டுங் குணமும் பிறந்தது போற் 

கருகு மலர்க்குழ லாய் நுங் கவின்பெறு கன்னியுட 

னுருகுந் தமியனை வாட்டுங் குணமு முதித்ததுவே. (114) 



4275. தண்டலை யார்தழை கொய்துங் குழன்மலர் தாங்கப்பெய்தும் 

வண்டலை யாயத் துடன் செய்து மாடன் மறந்திருந்தாள் 

கொண்டலை வென்ற கொடையான் விநாயக கோன் சிலம்பிற் 

புண்டலை வேலவ யானவட் கென்கொல் புகல்வதுவே. (115 ) 



தலைவன் செவ்வியெளிமை செப்பல். 

4276. கரவே யிலாத விநாயக பூபன் கவிப்புலவர் 

வரவே புகல விரைந்தெதி ரோடி வருவதுபோல் 

அரவே புரையு மகலல்கு லாளுமென் னார்வரவை 

யிரவேய் குழனீ சொலவிரைந் தோடி யெதிர்வருமே. (116) 



பாங்கியென்னை மறைப்பினெளிதென நகுதல். 

4277. பொன்னை மறைத்தல் செயாமல் வழங்கிப் புலவர்கலி 

தன்னை மறைத்த விநாயகமால் வெற்ப தண்மலர்வாழ் 

மின்னை மறைத்தவள் செல்வப் பயன்பெற மேவலொக்கு 

மென்னை மறைத்தென்செல் வத்தின்ப நீ பெற வெண்ணியதே. (117)



அந்நகை பொறா அதவன் புலம்பல். 

4278. வெய்தா மழலில் விழுந்தோர் துயர் நனி மேவிட நெய் 

பெய்தா லெனநல் விநாயக பூபன் பிறங்கலன்ன 

கொய்தா ரணிகுழல் காமத் தழலிற் குழையுமெனைச் 

செய்தா வன்முலை யாயிகழ்ந் தேநகை செய்தனையே (118) 



பாங்கி தலைவனைத்தேற்றல். 

4279. பழியார் தராத விநாயக வேளுயர் பாவலர்தங் 

கழியா வினிய மொழிவெறுத் தாலுங் கரும்பனைய 

மொழியா ளெனது மொழியை வெராண்மயன் மூரிவெள்ளத் 

தொழியா துணங்க லொழிமன்ன வாநின் னுறு துயரே. (119) 



பாங்கி கையுறையேற்றல். 

4280. மழைதரு செங்கை விநாயக பூபன் வரைக்கிளைத்த 

கழைதரு மாவிளந் தோண்மா துளங்கனி வாகநனி 

குழைதரு வஞ்சிகொள் கொங்கைக் கனியுட் குழைதரப்பூந் 

தழைதரு வாயா சேநினக்கின்பந் தழைதரவே. (120) 



கிழவோனாற்றல். 

4281. விருந்தெதிர் கொள்ளும் விநாயக வேள்வரை மீதிலென்கை 

யிருந்தெதிர் கொள்ளுந் தழைபோற் றழைய வெனைச்செய்ததாற் 

பருந்தெதிர் கொள்ளும் புகரயில் வேல்விழிப்பான் மொழியாண் 

முருந்தெதிர் கொள்ளு நகைநில வூறு முகமதியே. (121) 



இறைவன் றனக்குக்குறைநேர்பாங்கி இறைவிக்கு அவன் குறையுணர்த்தல். 

4282. மெய்தாங்கு செய்கை விநாயக பூபனை மேவலர்போற் 

கைதாங்கு பைந்தழை வாடக் கவினுங் கருகவொரு 

வைதாங்குவேலர் வருவார் புனத்தொன்றும் வாய்திறவார் 

பொய்தாங்கு நுண்ணிடை யாயவர்க் கென்கொல் புரிவதுவே. (122)



இறைவி அறியாள் போன்று குறியாள்கூறல். 

4283. மித்திரங் கூரும் விநாயக வேடர மேவுற்றுளோர் 

சித்திர மாரெழில் கண்டினி தார்ந்து சிறந்திருக்க 

அத்திர நேர்விழி யார்சேர் மயிலை யமர்ந்தவொரு 

சத்திரம் யாரும் புகழத் தகுவது தாழ்குழலே. (123) 



பாங்கி யிறையோற் கண்டமை பகர்தல்.

 4284. தன்னிடை யேற்றவர் தம்மிடை மன்னருஞ் சார்ந்திரப்பப் 

பொன்னிடை யீடின்றி நல்கும் விநாயக பூபன்வெற்பில் 

நின்னிடை நூலுரை கேட்டுவந் தாரென் னினைத்தனரோ 

மின்னிடை வார்முலை யாய்நம் புனத்தின்று மேவினரே. (124) 



பாங்கியைத் தலைவி மறைத்தல். 

4285. விண்ணாய் புகழ்செய் விநாயக மால்வெற்பில் வேறு தொழி 

லெண்ணா வருவ ரெனையெண்ணி வந்தன ரென்னவெண்ணி 

நண்ணாப் பெரும்பழி நம்பழி தீர்குடி நண்ணவயிற் 

கண்ணாய் மொழியத் தகாது கண்டாயிக் கடுமொழியே. (125) 



பாங்கியென்னை மறைப்பதென்னெனத்தழால். 

4286. குன்றாத பாவல ருள்ளுங் குறிப்பறிந் தேகொடுக்கும் 

பொன்றாத வண்மை விநாயக வேளுள்ளும் போலவென்று 

மொன்றான நம்மிரு வேமுள்ளும் வேறுபட் டோரிரண்டா 

இன்றான தென்னைகொ லோமறைத் தாயெனை யேந்திழையே. (126)



பாங்கி கையுறைபுகழ்தல். 

4287. பாருக் கணிகல மான வியாசைப் பதியெனும்பே 

ரூருக் கணிகல மான விநாயக வுத்தமன் போல் 

வாருக் கணிகல மான முலைமட வாய்நினல் குற் 

றேருக் கணிகல மான திம்மாவின் செழுந்தழையே. (127) 



தோழி கிழவோன்றுயர் நிலைகிளத்தல். 

4288. வண்டார் மலர்க்குழன் மாதே யியற்கவி வாணர்க்குப் பொற் 

பண்டார மன்ன விநாயக மால்வரைப் பாசின் முளை 

கொண்டார வன்பிற் பிடிக்கினி தூட்டுங் குழக்களிற்றைக் 

கண்டார்பின் றம்மையுங் காணார்நின் றாரந்தக் காவலரே. (128) 



மறுத்தற்கருமை மாட்டல். 

4289. காவலர் நாடொறுங் கொய்து கொய் தீந்து கவினிழந்த 

பூவலர் காவிற் றழையு மவர்முன் புகலென் பொய்யும் 

ஏவலர் வாள்விழி யார்வேள் விநாயக வேந்தற்புகழ் 

பாவலர் தங்கலி போலில்லை யாயின பான்மொழியே. (129) 



தலைவன் குறிப்பு வேறாக நெறிப்படக்கூறல். 

4290. நீலத்தை வென்ற விழியாயெஞ் ஞான்று நிலைக்குஞ்சைவ 

சீலத்தை யேகொள் விநாயக மால்வெற்பர் சிந்தையென்னோ 

சூலத்தை யேந்தி திருநீ றுடலெங்குந் தோயவிருந் 

தாலத்தை யாளிற் றனங்கை வருமென்று சாற்றினரே. (130) 



தாதாக தான் வெண்டும் தோழி தலைவியை முனிதல். 

4291. கல்லேன் கொடையன்றி யென்னும் விநாயக காமன்வெற்பில் 

வல்லே ரிளமுலை யாய்நின் னுயிரினு மாறுறுவே 

றல்லே னெனநினை யாதொழிந் தாலிவ் வடாதமொழி

சொல்லேன் பொறுத்தருள் வாயடி யேன் கொடுஞ் சொற்பிழையே.  (131)



தலைவிபாங்கியை முனிதல். 

4292. இயலார் முழுமதி தோய்ந்திட வாம்ப லினிதலர்த்த 

முயலா நிற்பாரென வன்கலிக் கோடை முழுதொழிக்கும் 

புயலா மெனுங்கை விநாயக பூபன் பொருப்பரெனக் 

கயலா ரெனவிவ ளெண்ணிப் பலசொல் லறைந்தனளே. (132) 



தலைவி கையுறையேற்றல். 

4293. மல்வாய் தருநல் வியாசை விநாயக வள்ளல் வெற்பி லென்டி 

லெல்வாய் தருமவ் விறைவர் கையேறி யிருந்தயலார் 

பல்வாய லர்தரு மிம்மாந்தழை யென்கைப் பட்டு மதன் 

வில்வா யலர்தெறு மேற்றரு வாய்தளிர் மெல்லியலே. (133) 



இறைவிகையுறையேற்றமை பாங்கி யிறைவற்குணர்த்தல். 

4294. பொய்யா வளமை விநாயக பூபன் பொருப்பர்தழை 

நெய்யார் குழலியென் னாமுன மேற்று நெருங்கிவளர்ந் 

தையா ரிளமுலை மீதணைத் தாளதை யாய்வுறினின் 

கையாக வுன்னினள் போலு மிறைவநின் கைத்தழையே. (134) 



பாங்கி தலைமகற்குக் குறியிடங் கூறல். 

4295. மந்தார மன்ன விநாயக மால்வெற்ப மாமதியோன் 

வந்தா ரழற்கதி ரோன்வெப்ப மாற்ற மருவுதல் போல் 

நந்தார் தடநடு மேவ விருட்குறு நன்மனையாய்க் 

கொந்தார் தருதண் பொழில்பகல் யாங்கள் குலாவிடமே. (135) 



பாங்கி குறியிடத்திறைவியைக்கொண்டு சேறல். 

4296. முகை காட்டு மாமுலை யார்வே ளெஞ்ஞான்று முயன்றறத்தின் 

மிகைகாட்டு செய்கை விநாயக பூபதி வெற்பிலுன்கட் 

பகை காட்டு நீலங்கொய் தேமயி லாடலும் பார்க்கவகிற் 

புகை காட்டு பூங்குழ லாய்வரு வாய்பைம் பொழிலிடத்தே. (136) 



பாங்கி தலைமகளைக் குறியிடத்துய்த்து நீங்கல். 

4297. களங்கொண்ட வாள்விழி யாய்நின் கருங்குழற் கானிற்கயத் 

தளங்கொண்டமேவலரைப்பிணித்தியான் சிறைசாரவைப்பேன் 

வளங்கொண்ட சீர்த்தி புனையும் விநாயக வள்ளல்வெற்பில் 

உளங்கொண்ட காவலரைக்கைக்கொள்வாயிவணுற்றுவந்தே. (137)



இறைவன் குறியிடத்தெதிர்ப்படுதல். 

4298. காரோ றெழ்கை விநாயக மால்வெற்பிற் காமன்வெய்ய 

போரோ ஒருத்த வமையத் தவன்வென் புறந்தரப்பூண் 

வாரோ டுலவு களிற்றொடும் வில்லொடும் வாளியொடுந் 

தேரோடும் வந்திங் குதவிய தாலென் செழுந்தவமே.   (138) 



புணர்ச்சியின் மகிழ்தல். 

4299. பாரின்ப மெய்துற வந்த விநாயக பாரிவெற்பிற் 

றாரின்ப வார்குழ லார்மணி யல்குற் றடமுழுகி 

வாரின்பக் கோட்டிவர்ந் தேசெங் குமுத மதுவுணுமிப் 

பேரின்பமன்றிமற் றோரின்ப முண்டென்றல் பேதைமையே. (139)



புகழ்தல். 

4300. தெருண்டோட வெம்மட மோட்டும் புலவர்முன் சேர்ந்தகலி 

மருண்டோட வோட்டும் விநாயக மால்வெற்பின் மஞ்சினத்தை 

யிருண்டோட வோட்டுங் குழலார் முகத்தை யெதிர்த்தல்லவோ 

வெருண்டோடி யேபுகலின்றி மதகடல் வீழ்ந்திடலே.(140) 



தலைமகளைத் தலைமகன் விடுத்தல். 

4301. மாணாத வின்மையைக் காணா விநாயக வள்ளலருள் 

கோணாத வாண்முகங் காணாப் புலவருங் கூருமொளி 

பூணாத வன்கதிர் காணாக் கமலமும் போலநினைக் 

காணா தலமரும் பாங்கியர் காணச்செல் கார்மயிலே. (141) 



பாங்கி தலைவியைச் சார்ந்து கையுறைகாட்டல். 

4302. ஏங்கஞ் சற்றும்மினி யென் றிரங் தோரிறு மாப்பக்கள் 

யாங்கஞ்ச நல்கும் விநாயக மால்வெற்பி லம்பொன்செய்த 

பூங்கஞ்ச நேர்முலை யாய்நின் னடியெழில் போற்றப்புக்க 

தேங்கஞ்ச மீதரு ளாற்காண் மதிபகைச் சீற்றமற்றே. (142) 



தலைவியைப் பாங்கிற் கூட்டல் . 

4303. மாலே யனவளி யானிரந் தோர்மற் றவரிடைச்சென் 

றேலே மெனநனி நல்கும் விநாயக வேந்தல் வெற்பில் 

வேலே யனவிழி யாரு ளுடுவுள் விளங்குமதி 

போலே விளங்கி விளையாடப் போந்தருள் பூங்கொடியே. (143) 



நீங்கித்தலைவற்கோம்படை சாற்றல். 

4304. தென்னை யுறக்கொண் முதற்குற வீற்றையுஞ் சேர்தனிச்சொ 

றன்னையு நாப்பணின் றேகூட்டு மாசெனத் தண்மணியும் 

பொன்னையும் வீசும் விநாயக பூபன் பொருப்பிடத்தில் 

நின்னையு மின்னையுங் கூட்டு மெனையு நினைத்தருளே. (144)



உலகியன் மேம்பட விருந்து விலக்கல். 

4305. வசையுங் குறையு மிலான்செந் தமிழ்க்கவி மாலையும்பே 

ரிசையும் புனையும் விநாயக மால்வெற்பி லேனத்தின் மென் 

றசையும் பைந்தேனுந் தினைமூ ரலுமெந் தழைக்குடில் வாய் 

மிசையு நசையுடன் றங்கிநின் னூர்க்குப்பின் மேவரசே. (145) 



விருந்திறை விரும்பல். 

4306. மெய்சார்ந்த சீர்த்தி விநாயக பூபன் வியாசைநக 

ரைசார்ந்த வேள்வி யழல் சார்ந்த வூனம ரர்க்கமுதாம் 

பைசார்ந்த வல்குற் படாமுலை யீருங்கள் பங்கயப்பூங் 

கைசார்ந்த வூனெனக் கின்னமுதா மெந்தக் காலமுமே. (146)




ஒருசார்பகற்குறி.
 

கிழவோன் பிரிந்துழிக் கிழத்தி மாலையம்பொழுது கண்டிரங்கல். 

4307. பாமாலை யுஞ்சொரி தேன்வண் டினம்பரு குங்குவளைப் 

பூமாலை யுங்கொள் விநாயக வேள்வெற்பிற் பொற்றொடியாய் 

மாமாலை நண்ணிய வென்னுயிர் வாட்ட வளர்நெருப்பிற் 

காமாலை யென்பெயர் மங்கல மோமற் றறிகிலனே. (147) 



பாங்கி புலம்பல். 

4308. பாவும் புகழ்செய் விநாயகமால் வெற்பர் பன்மலரைத் 

தூவும் பொழிலிற் பிரிய விவளுயிர் சோரவொளி 

மேவும் பருதியைத் தேரொடு மாழ்கடல் வீழ்த்தவெய்ய 

வாவும் பரியினம் பல்லூழி காறுமன் வாழியவே. (148 ) 



தலைவனீடத் தலைவிவருந்தல். 

4309. நீடுந் திருவன் விநாயக மால்வரை நின்றியத்தின் 

கோடுந் தரளமுங் காந்தளும் பூங்குமி ழுந்திரையு 

நாடுஞ் சுழியுங்கொண் டேயாய வெள்ள நணுகுமென்று 

வாடுமெற் கைய கலந்தர வந்திலர் மன்னவரே. (149)



தலைவியைப்பாங்கி கழறல்.

 4310. தேடும் புகழ்கொள் விநாயக மாலுந் திருவுமன்றிக் 

கூடு மவரிற் பிரியா ரெவர்நினைக் கூடியெழில் 

நீடுந் தலைவர் பிரிந்தன ரென்று நினைந்திரங்கள் 

நாடு மயலோர் நகைவிருந் தாம்பிறை நன்னுதலே. (150) 



தலைவி முன்னிலைப் புறமொழி மொழிதல். 

4311. குறிப்பான் வறிஞருண் ணோய்புக லாமுன் குறித்ததனை 

மறிப்பான் முயலும் விநாயக மால்வரை வாய்மனத்துட் 

செறிப்பான நோயனைத் துந்தெரித் தாலுந் தெரியலர்முன் 

முறிப்பான் முயன்று மொழிவா ரினுமுழு மூடரின்றே. (151) 



பாங்கியொடுபகர்தல். 

4312. வரியார் மலர்த்தொடை யான்புல வோரை மறந்து மென்றும் 

பிரியா துறையும் விநாயக மால்வெற்பர் பெண்ணணங்கே 

முரியா வமுதுறழின்ப முலைமேன் முயங்கித்தந்து 

தரியா விடமுறழ் துன்பம் பிரிந்தின்று தந்தனரே. (152) 



பாங்கியச்சுறுத்தல். 

4313. வனைகாத் தழையும் வியாசையர் கோனெழின் மாமலரங் 

கனைகாத்த மார்ப விநாயக மால்வரைக் காரிகை நீ 

நனைகாத்த தோளர் நசைகாத்த நெஞ்ச நலிதல் கண்டாற் 

றினை காத்த னீங்கி மனைகாத்தல் பூணச் செயுமன்னையே. (153)



நீங்கற்கருமை தலைவி நினைந்திரங்கல். 

4314. பொன்னைப் புணரும் புயத்தான் விநாயக பூபன் வெற்பில் 

என்னைப் புணர்ந்திடு மின்னுயி ராய வெழிலிறைவன் 

றன்னைப் பிரிந்தியான் றளர விதித்துத் தவளமலர் 

மின்னைப் புணரும் விதியை விடுங்கொலென் வெம்பழியே. (154) 



தலைவிக்கவன் வரல் பாங்கி சாற்றல். 

4315. தாரோதை வண்டினஞ் சூழப் புனைபுயன் றண்டமிழோர் 

சீரோதை மல்கும் வியாசை விநாயக செம்மல் வெற்பிற் 

காரோதை கேட்டு மகிழ்மயில் போனின் கணவர் மணித் 

தேரோதை கேட்டு மகிழ்வாய் மயிலியற் சேயிழையே. (155) 



சிறைப்புறமாகச் செறிப்பறிவுறுத்தல். 

4316. பாங்கை யுறும்புல வோர்க்கு விநாயக பாரிமலர்ப் 

பூங்கை பொன்வீசிக் கலிப்பகை தீர்த்தல் பொரக்கடியுந் 

தீங்கை யுறும்பைஞ் சிறைக்கிள்ளை யார்க்கித் தினைப்புனத்தின் 

வேங்கை பொன்வீசித் தழற்பகை தீர்த்திடு மெல்லியலே. (156) 



முன்னிலைப்புறமொழி மொழிந்தறிவுறுத்தல். 

4317. விஞ்சுகந் தம்புனை வோனிரப் போர்சுக மேவுறநல் 

குஞ்சுக மேசுக மென்னும் விநாயக கோன்வரையிற் 

கிஞ்சுக வாயிவளஞ்சுகங் கைவிட்ட கேள்வரைச் சேர்ந் 

தஞ்சுகங் காண்மறப் பீர்மற வாதிரு மஞ்சுகத்தே. (157) 



முன்னின்றுணர்த்தல். 

4318. தாவேங்கை யென்றவர் வெங்கலி மான்றரி யாதகற்று 

மாவேங்கை யன்ன விநாயக பூபன் வரையிடத்திற் 

பூவேங்கை கண்ட வெம்மானொடு யாமும் புனத்தையினிக் 

காவேங்கை தீண்டேங் கவணுந் தழலுமெங் காவலனே. (158) 



முன்னின்றுணர்த்தி யோம்படைசாற்றல். 

4319. ஓங்கிய கல்வி யுடையார்த னண்மை யுறலொருவி 

நீங்கிய போது மறவா விநாயக நேயன் வெற்பிற் 

றாங்கிய வேலண்ண லேபுன நீத்தில்லஞ் சார்ந்திடினும் 

வீங்கிய மாமுலை யாளை மறந்திடன் மேன்மையன்றே. (159) 



கிழவோன் றஞ்சம் பெறாது நெஞ்சொடுகிளத்தல். 

4320. அம்பும் வெஞ்சாபமுங் கோபமுங் கைக்கடங் காக்களிறுங் 

கம்பு மந்தேரு முளநந் துணையைக் கவர்ந்து குன்றர் 

நம்புந் தரும் விநாயக மால்வரை நண்ணினர் வேள் 

வெம்புஞ் சமரைநெஞ் சேயெத் துணைகொண்டு வெல்குவதே. (160)




பகற்குறியிடையீடு.
 

இறைவனைப்பாங்கி குறிவரல் விலக்கல். 

4321. தினையா யிருந்ததென் றேமகிழ்ந் தேம்பின் செலச்செலத்தீ 

வினையாய் வளர்ந்து முதிர்ந்த திவ்வேனன் மெலிந்தவரை 

யனையாய்ப் புரக்கும் விநாயக வேள்வெற் பணங்கினை நீ 

நினையா வரலைய வன்னைபல் கானினை யாவருமே. (161) 



இறைவியைக் குறிவரல் விலக்கல். 

4322. மின்னை யுறழு மிடையாய் விநாயக வேள்வரையின் 

மன்னையும் கொண்டு தினைக்காவனீத்து மதி மறந்த 

வுன்னையும் வார்முலைப் பொன்னையு நோக்கி யுருத்து நின்றே 

யென்னையு நோக்கின என்னை நீ வார விளம்பொழிற்கே (162) 



இறைமகளாடிட நோக்கியழுங்கல். 

4323. ஏவையும் வெல்விழி யார் வேள் புகழ்க்கிட மாப்புலவர் 

நாவையும் பாவையுந் தந்த விநாயக நண்பன்வெற்பிற் 

பூவையுந் தந்தெம் புணர்முலை மீது புணருமின்பக் 

கோவையுந் தந்தவிக் காவையு மோவக் குறித்தனமே. (163) 



பாங்கி யாடிடம் விடுத்துக்கொண்ட கறல். 

4324. ஆவி யுறையும் வியாசை விநாயக வண்ணல் வெற்பின் 

மேவியும் பால்வந்தவ் வாவியன் னார்மன் வினாவிலிவண் 

பாவி யுலாவு மயில்காடன் னூர்க்கந்தப் பாவியும்மை 

யோவியு மாவி யுடனே சென்றாளென் றுரைமின்களே. (164) 



பின்னாணெடுந்தகை குறிவயினீடு சென்றிரங்கல். 

4325. அண்டலை யுற்றவர் தாரு விநாயக வண்ணன்மணி 

மொண்டலை வீசுந் தடஞ்சேர் வியாசை முருகுவெற்பிற் 

கொண்டலை யேந்துங் கொடி போ லுலாவென் குலதெய்வமிவ் 

வண்டலை தண்டலை வாயெனையாள வராத தென்னே. (165) 



வறுங்கள நாடிமறுகல். 

4326 தயிரோ வியபத மில்லா மயிலையிற் சத்திரத்தான் ' 

செயிரோ வியபுகழ் சேரும் விநாயக செம்மல் வெற்பில் 

அயிரோ வியவென்ற வின்மொழி நங்கை யகலவந்தோ

 உயிரோ வியவுட லம்போன் றிருந்ததிவ் வொண்புனமே (166) 



குறுந்தொடி வாழுமூர்நோக்கி மதிமயங்கல். 

4327. ஒள்ளிய பாவலர் சிந்தாமணி பொரு வோவுகொடை 

வள்ளியர் கண்மணி வான்சீர் விநாயக மால்வரையிற் 

றெள்ளிய வானமு தன்னா ருறையுஞ்சிற் றூரிதென்றே 

யுள்ளிய வென்னெஞ்ச மேயென்கொலோநின் றுயங்குவதே. (167)




இரவுக்குறி. 
 

இறையோனிருட்குறி வேண்டல். 

4328. மண்ணிற் சிறந்த வியாசை விநாயக வள்ளல் வெற்பில்

விண்ணிற் சிறந்தவெய் யோன் கடன் மூழ்கினன் மென்மலர்வாழ் 

பெண்ணிற் சிறந்த வமுதனை யீர் நும் பெரும்பதியி 

லெண்ணிற் சிறந்த விருந்தெமைப் போலுமக் கெய்தரிதே. (168) 



பாங்கிநெறியின தருமை கூறல். 

4329. இதங்காட்டு மின் சொல் விநாயக மால் வெற் பிருஞ்சுனைப்புற் 

புதங்காட்டு மாமுலை காரணமாகப் புரவல நீ 

கதங்காட்டு செங்கட் டறுகட் கரியின் கவுள் கவிழ்த்த 

மதங்காட்டு வெள்ளங் கடந்தெஞ் சிற்றூர்க்கு வரலரிதே. (169)



இறையோனெறியின் தெளிமை கூறல். 

4330. இரவும் பரவுங் குழலீர் நும்மல்கு லிடைமுலையாம் 

அரவு மரியுங் கரியுமுன் கொண்ட வடிமையென்றெற் 

பரவு மரவு மரியுங் கரியும் பணிந்திறைஞ்சி 

வரவும் பெற்றேனஞ்சு வேன்கொல் விநாயக மால்வரைக்கே. (170)



பாங்கியவனாட்டணியியல் வினாதல். 

4331. வீசுந் திவலைப் புனலுந் தழையும் விளரிவண்டு 

முசு மலரும் பயிலு நிழலு முழுப்புலவர் 

பேசும் புகழ் செய் விநாயக பூபன் பிறங்கலன்பா 

பூசும் விரையுமென் னோவுங்க ணாட்டுறை பூவையர்க்கே. (171) 



கிழவோனவணாட்டணியியல் வினாதல். 

4332. வேட்டணி சேருமென் னாட்டணி கூறியென் மெய்ப்புலவர் 

பாட்டணி தோளன் விநாயக மால்வெற்பிற் பைந்தொடி நின் 

னாட்டணி மாதர்கள் சூட்டணி யுந்நன் னிழலுமுலைக் 

கோட்டணி சந்தமுந் தோட்டணி மாலையுங் கூறுகவே. (172) 



அவற்குத் தன்னாட்டணியியல் பாங்கிசாற்றல்

4333. கனக்காவி யமுணர்ந் தோர்கரு வூலங் கமலமின்னா 

டனக்காவி யன்ன விநாயக மால்வெற்ப சந்தணிந்து 

வனக்காவி யம்மலர் மாந்தழை வேய்ந்து வளர் தரு சந் 

தனக்கா வியங்குவ ரெங்கள் பொன் னாட்டுறை தையலனே (173)



இறைவிக்கிறையோன் குறையறிவுறுத்தல். 

4334. கரவலர் நெஞ்கங் காணாக் கபாலி கழல்லரே 

விரவலர் நெஞ்ச விநாயக பூபதி வெற்பரென்றும் 

புரவல ராயினு மின்றிர வின்கட் பொலியுநின்வா 

யிரவலர்த் தேன்கொ ளிரவல ராகுவ ரேந்திழையே. (174) 



சேராதிறைவி நெஞ்சொடு கிளத்தல். 

4335. தருவா யெனவிரந் தோர்க்கைந் தருவாய்த் தனம் வழங்கிக் 

குருவாய் புகழ்கொள் விநாயக மால்வெற்பிற் கோளரிகட் 

குருவாய் களிறஞ் சதரினெஞ் சேநம் தோருயிரை 

வருவா யெனவலித் தாள்வன்க லோவிவள் வன்னெஞ்சமே. (175)



நேரிழை பாங்கியொடு நேர்ந்துரைத்தல். 

4336. அடல்புரி கூற்றென வாளி திரிகங்கு லார்வமொடு 

விடலரு மன்பர் வரல் புகன் றால்யான் விளம்பலென்னே 

மடலவிழ் மாலை விநாயக பூபன் வரையணங்கே 

யுடலம் வெறுப்பதுண் டோவொரு வாத வுயிரினையே. (176) 



நேர்ந்தமைபாங்கி நெடுந்தகைக்குரைத்தல் 

4337. கொழுதிய வண்டுறை தாரண்ண லேநின் குறிப்பிசையத்ரம் 

தொழுதிய லாரவ ணெஞ்சங் குழைத்தவென் றுன்பமெல்லா 

பழுதிய லாத விநாயக பூபன் படர்புகழ்போல் 

எழுதியுங் கூறியு முற்றா தியாவர்க்கு மிந்நிலத்தே. (177) 



குறியிடைநிறீஇத் தாய் துயிலறிதல். 

4338. மயிலைப் பொருமிய வாய்நம் புனத்தன்று வந்தவெறி 

யயிலைப் புணர்ந்தகை வாரணங் காவை யலைத்துப்புள்ளின் 

றுயிலைத் தொலைத்து விநாயக பூபன் சுடர்க்கிரியில் 

வெயிலைப் பொருமணி யூசலும் வீழ்த்தது மேவியின்றே. (178) 



இறைவிக்கு இறைவன் வரவறிவுறுத்தல். 

4339. குணவாள னோங்கு விநாயக பூபன் குளிர் சிலம்பில் 

நிணவாளவிர்மருப் பியானை செய் துன்ப நினைந்திலராய் 

மணவார் முலைக்களி யானை செ யின்ப மதித்திரவிற் 

ரணவாத காதலர் வந்தார் தணந்துந் தளிரியலே. (179) 



அவட்கொண்டு சேறல் . 

4340. பொறை தாங்கு முள்ள விநாயக பூபன் பொருப்பிடத்திற் 

பிறைதாங்கு வாணுதற் பேரமர்க் கட்செய்ய பெண்ணமுதே 

கறைதாங்கு வேற்கைநங் காதலர் காதற் கடலகத்து 

நறைதாங்கு கொங்கைக் குடங்கொண்டு நீந்த நடந்தருளே. (180) 



குறியுய்த்த கறல். 

4341. சூதே யிலாத விநாயக பூபன் சுடர்க்கிரிமேற் 

போதே யெனுமுகப் பூங்கொடி யேவெய்ய போர்செய்பகை 

காதே யெனக்கொளுன கட்பகை நீலத்தைக் கைக்கொண்கை 

வாதே புரிமுல்லை நாண்முகை கொண்டு வருகுவனே. (181) 



வண்டுறைதாரோன் வந்தெதிர்ப்படுதல். 

4342. அரவிற் பொலியல் கு லாரணங் கேயெனை யாண்டின்பமே 

தரவிற் பொலிமலர் மாளிகை நீத்திவண் சாரநல்லோர் 

வரவிற் கெதிர்கொள் விநாயக மால்வெற்பில் வான்கதிர்செல் 

லிரவிற் றிறந்தது மென்றவ மோமெல் லிதழ்க்கதவே. (182) 



பெருமகளாற்றினதருமை நினைந்திரங்கல். 

4343. தடங்காட்டு செல்வ வியாசை விநாயக தாருவெற்பிற் 

கடங்காட்டு வெங்கரி யுங்கதங் காட்டுகண் டீரவமும் 

படங்காட்டு நாகமும் பாய்காட் டிருளிற் படாதரில் 

விடங்காட்டு வேல்வென் னோவெனை வாழ்விக்க மேவியதே.(183) 



புரவலன்றேற்றல். 

4344. விண்போய சீர்த்தி விநாயக வேள் பொன்னை வீசுகரத் ன் 

தண்போதின் முன்கலி யில்லாத் தகையெனத் தண்ணியமெ 

பண்போ லினியசொல் லாயொளி வீசிப் படாரிநின் 

கண்போல் விளங்குமென் கைவேலின் முன்னந்த காரமின்றே (184)



புணர்தல். 

4345. சிவமே பொருளென் விநாயக வேள்வெற்பிற் சேர்தருமென் 

பவமே பவமப் பவப்பய னாகப் பருகுந்தொறு 

நவமே தருமிவள் வாயமு தம்பெற நான் முன்செய்த 

தவமே தவமற்றை யோர்பவ முந்தவ மும்மவமே. (185) 



புகழ்தல். 

4346. வானுஞ்சிந் தாமணி யுந்தரு வும்மிரு மாநிதியு 

மானுஞ் செழுங்கை விநாயக பூபன் வரையணங்கே 

யூனுமுயிரு முருகச்சொற் றேனுடனூறலெனுந் 

தேனுந் தருநின்செவ் வாய்க்கொத்த வாம்பலைத் தேர்ந்திலனே.   (186)



இறைமகளிறைவனைக் குறிவால்விலக்கல். 

4347. வானோர் புகழும் விநாயக பூபன் வரைச்சரியிற் 

கானோ கொடிது கரியோ கொடிதக் கரிகொலரி 

மானோ கொடிது வழியோ கொடிதுன் வரவெளிதோ 

ஊனோ டுறுமென் னுயிர்க்குயி ராகிய வுத்தமனே. (187) 



அவனிறைவியை இல்வயின் விடுத்தல். 

4348. ஏட்டை வெறுத்து முழுப்புல வோர்சொ லினியதமிழ்ப் 

பாட்டை விரும்பும் விநாயக மால்வெற்பிற் பாய்மதமாக்னக 

கோட்டை முலையெனக் கொண்ட பொன்னே சென்றுன் கோக 

வீட்டை விளக்கு மணிவிளக் காக விளங்குகவே . (188) 



இறைவியையெய்திப்பாங்கி கையுறைகாட்டல் 

4840 இல்லை யெனலில்லை யென்னும் விநாயக வேந்தல் வெற்பில் 

வில்லை யெறிநின் னகையோ டெதிர்த்துண் மெலிந்துடைந்த 

மல்லை யிஃதொற் றிரிமுல்லை வல்லாய்நின் முனிவடங்க 

வல்லை நிகருமைம் பாலை யனிைய வடைந்ததுவே. (189) 



இற்கொண்டேகல். 

4350. அம்மனை யாக வலர்மே வணங்க கலாமல் விளங் 

கும்மனை யாய வியாசை விநாயக கொண்டல் வெற்பில் 

விம்மனை வின் முலை மெல்லிய லாய்துயின் மேவலொரீஇ 

நம்மனை தேடுமுன் னம்மனை தேடி நடந்தருளே. (190) 



பின்சென்றிறைவனை வரவுவிலக்கல். 

4351. நாட்டி லுயர்தொண்டை நாட்டு விநாயக நண்பற்குயர் 

பாட்டிற் பெருகும் புகழ்போ லெமக்குப் பழி பெருகும் 

வீட்டிருஞ் சல்லியம் வல்லிய மேமுன் விலங்குதிரி 

காட்டிடை வேறுணை யாக்கொண்டு வாரற்க காவலனே. (191) 



பெருமகன் மயங்கல். 

4352. தாவென்ற வரைமுன் வாவென்று செம்பொன் றருதலன்றிப் 

போவென்ற லோவும் விநாயக மால்வெற்பிற் பூங்கொடியே 

யேவென்ற கட்பொன்னைத் தாவென்று மேவிடு மென்னையிவ 

ணோவென்ற லன்றிப்பின் வாவென்றனீயென்று மோவினையே. (192)



தோழி தலைமகடுயர்கிளந்து விடுத்தல். 

4353. பொலிகாட்டு வள்ளற் கிவனென் விநாயக பூபன்வெற்பில் 

வலிகாட்டு கைந்நாக முங்கறை நாகமு மன்னியிருண் 

மலிகாட்டுள் வெவ்வதர் நீந்திய தோரச்செவ் வாய்வயிர்வைத் 

தொலிகாட்டு நண்ப நலிகோட்டு வார்முலை யொண்டொடிக்கே. (193)



திருமகட்புணர்ந்தவன் சேறல். 

4354. அதிர்முர சோய்வில் வியாசை விநாயக வண்ணல் வெற்பின் 

முதிர்சின வேழ மருப்புகு முத்த முகிழ்முலையாள் 

கதிர்நகைக் கொப்போ தெனவென் னெதிர்கதிர் கான் றிளமெல் 

வெதிர்புரை தோளணங் கேயிருள் வீட்டிடு மேவெனக்கே. (194) 




இரவுக்குறியிடையீடு.
 

இறைவிக்கிகுளை இறைவரவுணர்த்தல். 

4355. வீடாத செல்வ விநாயக பூபன் வியன் புகழைப் 

பாடாத பாவலர் போற்புன்னைச் சேக்கை பயிலனங்கள் 

கூடாத வெந்துயர் கூடிநின் றின்றுயில் கூடலொரீஇத் 

தேடாத பொன்னனை யாயென்னை கொல்லோ சிலம்பினவே. (195)



தான் குறி மருண்டமை தலைவியவட்குணர்த்தல். 

4356. நிறைகொண்ட செல்வ விநாயக மால்வெற்பி னேரிழையாய் 

கறைகொண்ட வேலர் குறியாமற் றொன்றைக் கருதிச்சென்றேன் 

நறைகொண்ட காவிடை யஞ்சுக மஞ்சுக நண்ணியது 

சிறைகொண்ட வஞ்சமு மஞ்ச மெனமுற் றிகழ்ந்ததுவே. (196) 



பாங்கிதலைவன் றீங்கெடுத்தியம்பல். 

4357. விரியுந் தமிழ்ப்புல வோரை வறுமை வெறுத்தகலப் 

புரியுஞ் செழுங்கை விநாயக பூபன் பொருப்பின்ஞ்சும் 

வரியுங் கலந்த விழியாய் நமதுயிர் வாழவெண்ணித் 

தெரியுங் குறிசெய்வ ரோகலை யாவுந் தெரிந்தவரே. (197 ) 



புலந்தவன் போதல். 

4358. காமரை நீற்றியு மாமலை யீன்ற கரும்பை வைத்த 

வாமரை யுள்ளகம் வைத்த விநாயக வள்ளல்வெற்பிற் 

றாமரை மாளிகைத் தாக்கணங் கின்பந் தனைநினைந்து 

நாமரை யாமத்தென் னோவந்து நின்று நலிதனெஞ்சே. (198) 



புலந்தபின் வறுங்களந்தலைவிகண்டிரங்கல். 

4359, கணமாலை வென்ற கொடையான் புரவிற்பைங் காசைமலர்க் 

குணமாலை வென்ற விநாயக பூபன் குளிர்சிலம்பில் 

நிணமாலை வெங்கதிர் வேலன்பர் தாம் வந்து நீதழைய 

மணமாலை வேய்ந்திட மாதவஞ் செய்தனை மாதவியே. (199) 



தலைமகள் பாங்கியொடுரைத்தல். 

4360. உண்மையுந் தண்மையுங் கண்மையு மொண்மையு மோங்குபெரு 

வண்மையுங் கொண்ட விநாயக பூபன் வரையன்பர்முன் 

பெண்மை சிறந்த வணங்கே நினையான் பிரியப்பெறா 

அண்மைய னென்றன ரன்மைய ராயின ராயிழையே. (200) 



தலைமகளவலம் பாங்கிதணித்தல். 

4361. பேணாத வெய்ய வறுமையைப் பாவலர் பெற்றுழன்று 

நாணாத வண்ணம் புரியும் விநாயக நம்பிவெற்பிற் 

கோணாத வன்பர் குறிபிழை யார்பைங் குழால் வெங்கொலை 

காணாத வேங்கையின் மேலாதி நீள்கவி கண்டனனே. (201) 



இறைவன் மேற்பாங்கி குறிபிழைப்பேற்றல். 

4362. சிந்தா குலமென்றுஞ் சேரா விநாயக செம்மல் வெற்பில் 

நந்தாத வன்புடை யார்போ லுழன்று நனி மறந்த 

கொந்தார் தொடையீ ருமதூர் வரயாங் குறித்தனம்பின் 

வந்தாலு மெம்மை மதியரென் றேயெண்ணி வந்திலமே. (202) 



இறைவிமேலிறைவன் குறிபிழைப்பேற்றல். 

4363. வான்மறந் தாலு மழையை வியாசையை மாமலர்வாழ் 

மான்மறந் தாலுங் கொடையை விநாயக வள்ளலெனுங் 

கோன் மறந் தாலுங் குறிக்கணின் றேனைநின் கோலமின்னா

 டான் மறந் தாளென் றியான்மற வேனிது சாத்தியமே. (203) 



தலைமகள் குறிமருண்டமை தோழி தலைவற்குணர்த்தல். 

4364. பூங்கனி யோடுஞ்செந்தேனொடும் பாலொடும் போந்தவர்க்குள் 

ளாங்கனி வோடினி தூட்டும் விநாயக வண்ணல்வெற்பின் 

மாங்கனி வீழத் தடத்துன் குறியா மதித்திருளிற் 

றேங்கனி மென்மொழி யாள்சென்று நின்று திரும்பினளே. (204) 



அவன் மொழிக்கொடுமை பாங்கியவட்குணர்த்தல். 

4365. மாலையி லேவண் டுறங்கும் விநாயக மால்வரைசூழ் 

சோலையி லேகுறி நின்றுழன் றேமென் றுடியிடையாய் 

வேலையி லேகதிர் தோன்றுங் குறிபுள் விளங்குறச்செய் 

காலையி லேசென் றனனென்று சொற்றனர் காவலரே. (205)



என் பிழைப்பன்றென்றிறைவிநோதல். 

4366. வான்றுயின் மாட வியாசை விநாயக் மால்வரையிற் 

கான்றுயில் சோலைச் சருகுதி ரோசையெக் கண்ணுறினுந் 

தேன்றுயில் வார்குழ லாயத் திசைவர றேர்ந்துநின்ற 

யான்றுயின் றேனென் றவர்புகன் றாலென் னியம்புவதே. (206) 



தாய்துஞ்சாமை 

4367. மயிலா புரியில் விநாயக வேள்செய் மடத்திலமு 

தயிலா தவர்பசி போற்காம மல்க வயருமெனைக் 

குயிலா மெனுமொழி யாயன்பர் கூடல் கொளாதனைக்குத் 

துயிலா வரந்தந்த தெய்வமும் வாழ்கவித் தொல்புவிக்கே. (207) 



நாய்துஞ்சாமை. 

4368. தோளியை மாலை விநாயக பூபன் சுடர்க்கிரிமேல் 

வாளியை வென்ற விழியாய் மலியிருள் வந்துறங்கக் 

கூளியை யுஞ்செயும் யாமத் தயில் கரங் கொண்டுவரு 

மாளியை ஞாளி குரைத்திங் குறாம லகற்றியதே. (208) 



ஊர்துஞ்சாமை. 

4369. பாவினை யேசொல் புலவோர் வெறுப்பப் பசும்பொன்றந்த 

வாவினை நீக்கும் விநாயக பூபன் மணிவரைமேல் 

ஏவினை நேரும் விழியாய் விழாப்பெயரேய்ந்து வெய்யேன் 

றீவினை யேவந்திவ் வூருறங் காவணஞ் செய்ததுவே. (209)



காவலர்கடுகுதல். 

4370. முடியா வறிஞர் வறுமை கடிந்து முடிவிலவர்க் 

கடியா விநாயக வேள்வரைக் காவலர் கைக்கடிப்பான் 

அடியாப் பறையில் லெனிலடி யேனையிவ் வாரிருளாம் 

வடியாக் கடனின் றெடுப்பானெவ் வாறன்பர் வந்திடலே. (210) 



நிலவு வெளிப்படுதல் . 

4371. வள்ளங் கடந்து வளர்முலை யாய்தன் மனத்திலென்றுங் 

கள்ளங் கடந்த விநாயக மால்வெற்பிற் காதல் செய்நான் 

உள்ளங் கடந்த மயல்வெள்ள நீந்த வுதித்தநிலா 

வெள்ளங் கடந்திடு மோவன்பர் தேரின் வியன்பரியே. (211) 



கூகை குழறுதல். 

4372. காக்கையுட் கொண்ட விநாயக மால்வரைக் காதலரெற் 

காக்கை கெடுக்கமெய் கெட்டுமுன் னாக்கழிந் தூக்கலந்த 

காக்கைதன் பேர் முன் னெழுத்திரட் டித்துக் கரைவலியைக் 

காக்கைமுன் வெங்கதி ரோன்வரிற் காண்பன் கருங்குழலே. (212)



கோழி குரல் காட்டுதல். 

4373. சூற்படை யேந்து மயிலைக் கபாலி துணையடியான் 

மாற்படை வென்ற விநாயக பூபன் வரையனையாய் 

வேற்படை யேந்தி வருமதயானை விலகவொரு 

காற்படைப் புன்புள் கரைதல் வெய் யேன்செய் கடுவினையே (213)




வரைதல் வேட்கை. 

தலைமகளைப்பாங்கி பருவரல் வினவல். 

4374. பண்டோர் கரவாற் படர்கூர் கரியைப் பரிந்துவிசை 

கொண்டோடிக் காத்த விநாயக பூபன் குளிர்சிலம்பில் 

உண்டோவெம் பாற்குறை நம்மனை யான் முனி வுண்டு கோலோ 

வண்டோ லிடுங்குழ லாயுரை யாயுள் வருந்தியதே. (214) 



அருமறை செவிலியறிந்தமை கூறல். 

4375. பார்கண்ட சீர்த்தி விநாயக பூபன் பனிவரைமேல் 

வார்கண்ட கொங்கை மதிகண்ட வாண்முக மங்கைநல்லாய் 

போர்கண்ட வேலவர் கார்கண்ட சோலையிற் புக்கணிந்த 

தார்கண்ட விர்மெய்யிற் பீர்கண் டனையையஞ் சார்ந்தனளே. (215)



தலைமகன் வருந்தொழிற்கருமைசாற்றல். 

4376. கூளி யுலாவுங் களத்திலங் கேசன் குலையவில்லும் 

வாளியுங் கொண்ட விநாயக மால்வெற்பின் மன்னவர் வெவ் 

வாளியும் வெம்புலி யும் பேயு நீத்திங் கணைந்திடினு 

ஞாளியு மம்புலி யுந்தாயு நீத்தெனை நண்ணரிதே. (216) 



தலைமகடலைமகனூர்க்குச் செலவொருப்படுதல். 

4377. அஞ்சங் கவர்நடை யார்வேள் விநாயக வண்ணல்வெற்பில் 

நஞ்சங் கவர்வாள் விழியணங் கேயந் நலனுகர்ந்தென் 

னெஞ்சங் கவர்ந்து செல் பாதக ரூர் சென்று நேர்ந்தவர்தம் 

வஞ்சங் கவர்ந்தவன் னெஞ்சறிந் தேபின் வருகுவமே. (217) 



பாங்கியிறைவனைப் பழித்தல். 

4378. தேயங் கலந்த புகழானஞ் சேலினஞ் செந்நெல்வயற் 

றோயங் கலந்த வியாசை விநாயக தோன்றல் வெற்பின் 

மாயங் கலந்த மனத்தா ரன்பின்மை மருவல்கண்டும் 

நேயங் கலந்தநின் போற் பேதை யாரிலை நேரிழையே. (218)



தலைமகளியற்பட மொழிதல். 

4379. இறவா தறத்தை வளர்க்கும் விநாயக வேந்தல்வெற்பி 

னிறவார் முலை பசந் தேயள வாத்துயர் நீடுமெனை 

மறவாத வன்பர் மறக்கவெந் தீவினை வாய்ந்தனன்யா 

னறவார் குழாலவர் மேற்பழி நீ சொல் னன்மையன்றே. (219) 



கனவுநலிபுரைத்தல். 

4380. வாராத் துயில் சிறி துற்றாலப் போதென் வனமுலைமேல் 

ஏரார்நங் காதலர் வந்தணை வார்கண் ணிமை திறந்தாற் 

றாரார் புயத்தன் விநாயகப் பேர்கொ டராதிபனைச் 

சேரார் பெறுநலம் போலகல் வாரிதென் சேயிழையே. (220) 



கவினழி புரைத்தல். 

4381. சூடாத பூவும் விநாயக வேளைச் சுவைத்தமிழாற் 

பாடாத நாவ லருஞ்சிதை யாமற் படரறத்தைத் 

தேடா தவர்பொருளும்போ லயிற்கைநஞ் செம்மல் வந்து 

கூடாத மேனி நலனிழந் தேன்மென் கொடியிடையே. (221) 



வரைதல் வேட்கை. 

தன்றுயர் தலைவற்குணர்த்தல் வேண்டல். 

4382. அயிர்தந்த சொல்லி யறிந்திலமே யன்பர்க் காரஞ்செந்நெற் கோ 

பயிர்தந்த பண்ணை வியாசை விநாயக பாரிவெற்பிற்

செயிர் தந்த வாட்கண்ணி செல்லலுற் றாளென்று செப்பியெற் 

ருயிர்தந் தளவில் புகழ்தா மடைதர வுன்னுவரே. (222)



பாங்கிநின்குறை நீயே சொல்லெனச்சொல்லல். 

4383. தளங்குடி கொண்ட வனசந் தொறுமனந் தங்குபெரு 

வளங்குடி கொண்ட வியாசை விநாயக மால்வரையுன் 

னுளங்குடி கொண்டு துயரொருங் கோர்ந்த வொருவர்க்கின்று 

களங்குடி கொண்ட விழியா யயலோர் கரைதலென்னே. (223) 



தலைமகளலர் பார்த்து ற்றவச்சக்கிளவி. 

4384. பையல ரல்குற் படாமுலை யாய் பொய் படாமலென்று 

மெய்யலர் வாயன் விநாயக மால்வெற்பில் வேளலர்போற் 

கையலர் கால்லர் கண்ணலர் மென்குழற் காட்டலர்சேர்

 தையலர் வாயல ருந்தமியேனைத் தளர்விக்குமே. (224) 



ஆறுபார்த்துற்ற வச்சக்கிளவி. 

4385. பொழியு மழையிற் புதையு மிருளினிற் பொய்யும் வெய்ய 

பழியுந் தவிர்ந்த விநாயக மால்வெற்பிற் பைந்தொடியே 

குழியுஞ் சிறுகட் பெருங்கைத் திண்கோட்டுக் கொலைக்களிறார் 

வழியுங் கடந்திங்கு வந்தகல் வார்பின் மனஞ்செல்லுமே. (225) 



காமமிக்க கழிபடர் கிளவி. 

4386. தெரிந்தார் புகழும் விநாயக பூபனைச் சேரலர்போற் 

சொரிந்தார்கண்ணீர் வெள்ளந்தோயு மெனைக்கழி தோயனங்காள் 

கரிந்தா யென்னென்று வினவீரன்பர்க்குங் கரைகிலிர்நீர் 

பிரிந்தாலன் றோதெரி யுந்தரி யாத பெருந்துயரே. (226) 



தன்னுட்கையாறெய்திடுகிளவி. 

4387. அலைவாய் வளையெறிந் தாரஞ் சிதறி யணைவெறுத்துக் 

கலைவாய் மதிகண் டிரங்கி யெனையொத்த கார்க்கடலே 

தலைவாய் புகழ் செய் விநாயக பூபன் றடங்கிரிமேற் 

கொலைவா யயிலன்பர் போற்பிரிந்தார் கொலுன் கொண்கருமே. (227)



நெறிவிலக்குவித்தல். 

4388. வாங்கு கதிர் நுதல் வல்லியன் னாய்தன்கண் வந்தெமையே 

தாங்குக வென்மரைத் தாங்கும் விநாயக தாருவெற்பில் 

வீங்கு கவின்பெறு மண்ணலை வெய்ய விலங்குநெறி 

நீங்குக நீயென்று நீக்குக கொள்க நெடும்புகழே. (228) 



குறிவிலக்குவித்தல். 

4389. துருவி விருந்தினை யூட்டும் விநாயக தோன்றல் வெற்பில் 

இருவிசெய் தாள்கதி ரீன்றன வன்னை யினஞ்செய்கிளி 

குருவிகொள் ளாமற் புரக்கவென் றாளெமைக் கொற்றவயா 

மருவிடு வோங்குறி வாநற்க நீயென்க வாணுதலே. (229) 



வெறிவிலக்குவித்தல். 

4390. பொறியா ரகல வியாசை விநாயக பூபன்வெற்பில் 

எறியா ரயில்கர மேற்றங் காதல ரீந்தவிந்நோய் 

குறியாள்வெஞ் சூரணங் கிற்றென் றனையுட் குறித்துநின்று 

வெறியால் விலக்கலுற் றாள் வெறி யார்குழன் மெல்லியலே.(230) 



பிறர்விலக்குவித்தல் . 

4391. விதுமலர் வாண்முக மாதர் விழியளி வீழ்குவளைப் 

புதுமலர் வேய்ந்த விநாயக பூபன் பொருப்பினம்மில் 

நொதுமலர் வந்து நுழைந்தது கேட்டு நுணங்கிடையாய் 

மதுமலர் மாலைநங் காதலர்க் கென்சொல மாய்ந்திலமே. (231) 



குரவரை வரைவெதிர்கொள்ளுவித்தல். 

4392. விடங்கொண்ட வேல்கொண்டுவெஞ்சினங்கொண்டன்றுமேவுகருங் 

கடங்கொண்ட கூற்றங் கடிந்தார் வரைவெதிர் கண்டுகொள் 

வடங்கொண்ட மென்முலை யாய்நல் விநாயக மால்வரைநந் 

திடங்கொண்ட கற்பழி யாம னமர்க்கின்று செப்புவையே. (232) 



வரைவுகடாதல். 

வினவிய செவிலிக்கு மறைத்தமைவிளம்பல். 

4395 மின்பூத்த வேலண்ண லேயெம் மனையின்று மின்னுடலம் 

பொன்பூத்த வாறென்னை யென்றாள் விநாயக பூபன்வெற்பிற் 

கொன்பூத்த வூச லசைந்தாடப் பூட்டலர்க் கொம்புகுத்த 

மன்பூத்த தாதளை வண்ணமென் றோதி மறைத்தனனே. (233) 



அலர் அறிவுறுத்தல். 

4394. முட்டாத செல்வன் விநாயக பூபன் முருகுவெற்பிற் 

பெட்டா ரிறையவ தண்ணளி யோடு பெருகுமன்பின் 

மட்டா ரலர்செய்ய கையால் வனைந்தனை மாதரெல்லாங் 

கட்டா வலர்செய்ய வாயால் வனைந்தனர் காரிகைக்கே. (234) 



தாயறிவுணர்த்தல். 

4395. வள்ளற்கும் வள்ள லிவனென் விநாயக வள்ளல்வெற்பில் 

விள்ளற் கருந்திறல் வேலண்ண லேயெங்கண் மெல்லியலாள் 

தள்ளற் கரிய முலைமேற் பசப்பினைத் தானறிந்தே 

யெள்ளற் கரிய விழிசிவந் தாளன்னை யென்பவளே. (235 ) 



வெறியச்சுறுத்தல். 

4396. கைத்தலை விட்ட விநாயக மால்வெற்பிற் கைத்தலைக்கொள் 

வைத்தலை வேல நினையுளம் வைத்தலை வாளுடலம் 

பைத்தலை யோர்ந்தவள் பைதலை நீக்கப் பரிந்தெமரோர் 

மைத்தலை வாளினை வைத்தலை யேயுண் மதித்தனரே. (236)



பிறர்வரைவுணர்த்தல், 

4397. பெருகார்வ மேகொள் விநாயக பூபன் பிறங்கலிலெம் - 

மொருகா தலித னிருகார் வரையென வோங்கிவளர்ந் 

தருகா முலையு மருகு மிடையுங்கண் ணாரக்கண்டுள். 

ளுருகா தவருமுண் டோவிறை வாவிவ் வுலகிடையே, (237) 



வரைவெதிர்வுணர்த்தல். 

4398. காயே ரயில் கொடு நீயே வரிலெமர் காணுமுன் வேற் 

சேயே யெனவெதிர் கொண்டழி யாக்கல்விச் செல்வர்க்கெல்லாந் 

தாயே யனைய விநாயக மால்வெற்பிற் றையல் செய்ய 

வேயே யனவிளந் தோணின வேயென்பர் மெய்யிதுவே. (238) 



வரையுநாளுணர்த்தல். 4399. 

பூமணந் தார்ந்தன வேங்கை நிறையம் புலியுமுயர் 

கோமணந் தார்கொண்டதுவேழ மன்ன குமரரினிக் 

காமணந் தார்ந்த வியாசை விநாயக காமன்வெற்பி 

லேமணந் தார்வர் பிடியன்ன மாதரை யெம்மிறையே. (239) 



தலைமகளறிவறிவுறுத்தல் . 

4400. மேவி யனைவரு மோர் தடை யின்றி விரும்பியுண்ணும் 

வாவி யனைய திருவார் விநாயக வள்ளல் வெற்பிற் 

காவி யனைய விழிதன் பழிகரு தாதுன்பழி 

யாவி யனைய வெனையு மறைத்தன ளாண்டகையே. (240) 



குறிபெயர்த்திடுதல். 

4401. பேறாக வேயெம்மைப் பெற்றார்கட் கையம் பிறந்ததினி 

மாறாக வந்திங் குலாவுவர் போலும் வறுமைக்கிடி 

யேறாக வந்த விநாயக மால்வெற் பிறைவ குறி 

வேறாக மின்னொடு நீவிளை யாடுக மேவிநின்றே (241)



பகல் வருவானை யிரவுவருகென்றல் . 

4402. வில்வாய் மலரலர் கால முணர்ந்து விளரிவண்டு 

கள்வாய் மடுத்துண் விநாயக பூபன் கடற்றுறைவா 

புள்வா யடங்கத்தஞ் சேக்கை யுறங்கும் பொழுதில் வந்து 

கொள்வாய் மென்பூங் கொடியன்னாள் செவ்வாய்க் குமுதத்தமுதே. (242)



இரவு வருவானைப்பகல் வருகென்றல். 

4403. தேன் பெற்ற பூங்கு வளைத்தார் விநாயக செம்மல்வெற்பி 

லூன் பெற்ற வேலிறை வாநீ கவினி லுயர்ந்திடினுங் 

கான்பெற்ற தாமரை தான் பெற்ற பொன்னைக் கணவனெனும் 

வான் பெற்ற செங்கதி ரோனன்றி யீதன் மரபல்லவே. (243) 



பகலினுமிரவினும் பயின்று வருகென்றல். 

4404. நினையோ வியபக லோவூழி யென்னுமந் நீள்பகல் போய்ப் 

பினைமே விரவுமோர் பேரூழி யென்னும் பிரசமலர் 

மினைமேவு மார்ப விநாயக மால்வரை மின்றுயரந் 

தனையோவ நீயிரு போதினுஞ் சார்க தராதிபனே. (244) 



பகலினுமிரவினுமகலிவணென்றல். 

4405. இகலே புரிவிலங் கானேத மேவு மிரவுவரிற் 

பகலே வரின் வெம் பழிதொட ரும்பற்றி லார்கட்கெல்லாம் 

புகலே யனைய விநாயக பூபன் பொருப்பில் வண்டு 

தொகலே புரிநறுந் தாரண்ண லேயினிச் சொல்வதென்னே. (245)



உரவோனாடுமூருங்குலனு மரபும் புகழும் வாய்மையுங்கூறல். 

4406. ஏட்டிற் கடங்காப் பெரும்புக ழானிரந் தார்கலியைக் 

காட்டிற்கு ளோட்டும் விநாயக பூபன் கவின்வரைநின் 

னாட்டிற்கு மூர்க்குங் குலத்திற்கு நற்குடிக் கும்புகழின் 

பாட்டிற்கும் வாய்மைக்கு மேற்பதன் றாலிப் படர்களவே. (246) 



ஆறுபார்த்துற்றவச்சங்கூறல். 

4407. உழுவையுஞ் சிங்கமு மெண்குங் கவுட்குழி யூற்றுகட 

வழுவையுஞ் சாரு நெறியிலெம் மான்பொருட் டாக்கவிஞர் 

குழுவையெஞ் ஞான்று மொருவா விநாயக கோன் சிலம்பில்

 எழுவை நிகர்தடந் தோளாய் வருத லியல் பல்லவே. (247)



ஆற்றாத்தன்மை யாற்றக்கூறல். 

4408. உருகு முயிர்க்கு முயிர்சோருஞ் சோம னுதித்திடமெய் 

கருகுங் குருகுங் கலையு மிழக்குங் களிச்சுரும்பர் 

பருகுஞ் செழுங்குவளைத்தார் விநாயக பாரிவெற்பில் 

இருகுங் குமமுலை யாடுன்ப மன்ப விரித்தருளே. (248) 



காவன் மிகவுரைத்தல். 

4409, மஞ்சினும் விஞ்சிய வண்மை விநாயக வள்ளல் வெற்பா 

நஞ்சினுந் தோய்நின்கை வேற்குவெங் கானெறி நண்ணுபன்மா 

வஞ்சினுங் காவலர் துஞ்சினுங் கைக்கடிப் பார்க்கும்பறை 

துஞ்சினும் பஞ்சினு மெல்லடி யன்னைகண் டுஞ்சலின்றே. (249) 



காமமிகவுரைத்தல். 

4410. நன்றேறு சீர்த்தி விநாயக மால்வெற்பி னண்ணலரை 

வென்றேறு வன்றிறல் வேலிறை வாவுண் மெலிவடைந்த 

கன்றேறு செம்மலர்க் கையிள மானின் கவின் பொழிதோட் 

குன்றேற வுன்னும் வில் வேடன்கைக் கோல்செய் கொலைக்கஞ்சியே. (250) 



கனவுநலிபுரைத்தல், 

4411. மறந்தேனும் பொய்மை மருவா விநாயக வள்ளல் வெற்பா 

சிறந்தே விளங்கு திருநுத லாண்முலைச் செவ்விளநீர் 

நிறந்தேங்க நீபுணரின்றுயி லோடு நினையுமிவை 

திறந்தே யொழிக்கும் விழியோடு நொந்து தியங்கினளே. (251) 



கவினழி புரைத்தல். 

4412. வேளாண்மை யோங்கும் விநாயக மால்வெற்ப மின்னினை நீ 

தோளா லணைக்குஞ் சுகத்தைத் துறந்தது தோன்றக்கண்டு 

வேளா சுகத்தைத் துரக்க வுடல மெலிவையுற 

வாளா கழிந்தன வானலம் யாவும் வனமுலையே. (252) 




ஒருவழித்தணத்தல்.
 

தன்பதிக்க கற்சி தலைவன் சாற்றல். 

4413. சென்று சென் றோதும் புலவோர் கவியைச் செவிமடுத்து 

நின்று பொன் றூவும் விநாயக மால்வரை நேரிழையாய் 

இன்று சென் றேயென தூரின்க ணாளையிங் கெய்திடுவேன் 

றுன்றுகன் றார்கர வல்லிகன் றாவகை சொல்லுகவே. (253)



பாங்கி தலைமகனைச் செலவுவிலக்கல். 

4414. ஆவி யுடன்விழி யன்ன விநாயக வண்ணல்வெற்பா 

வாவி யுடன்பணை சூழ்நின் னகர மருவுகபின் 

காவி யுடன் பொருங் கண்ணா ளரும்பெறற் காயத்துட்சஞ் 

சீவி யுடன்வந் துயிர்மேவ நீசெய்க தீதறவே. (254) 



தலைவனீங்கல் வேண்டல். 

4415. தரைக்க ணமர்தெய்வ தாருவன் னான்செந் தமிழ்சொல்புல 

வரைக்கண மும்பிரி யாத விநாயக மால்வரைத்தா 

மரைக்க ணமரின் னுயிரைப் பிரிந்துடன் மன்னுங்கொலோ 

வரைக்கண மேசெல்ல வேண்டுமென் னூருக் கணியிழையே. (255)



தலைமகனைப் பாங்கிவிடுத்தல். 

4416. கல்லார மாலைக் கவின்றோள் விநாயக காமன்வெற்பில் 

வல்லா ரிளமுலை யல்லார் கருங்குழன் மான்றுயர 

மெல்லா மறிந்த நினக்கியான் புகலுவ தென்னைகொலோ 

வில்லார் மணிநெடுந் தோளாய் வருதி விரைவிற்சென்றே. (256) 



பாங்கி தலைவிக்கு அவன்செலவுணர்த்தல். 

4417. நூலொன்று நுண்ணிடை வார்முலை யாய்நின் னுவலரிய 

மாலொன்று தந்நெஞ்ச நின்பாற் கிடக்க மறந்தும்வைகக் 

காலொன்று றாதரைக் காற்கண மென்று கரைந்து சென்றார் 

வேலொன்று கையர் விநாயக பூபன் வியாசையிலே. (257)



தலைவிநெஞ்சொடுபுலத்தல். 

4418. பைந்தோகை யாடும் விநாயக பூபன் பனிவரையில் 

வந்தோகை யோடென் னலங்கொள்ளை கொண்டு மறவலென்ற 

கந்தோ டிகல்வெங் களிற்றார் பிரிந்தவன் கண்மைகண்டு 

மந்தோ கலங்குநெஞ் சேயென்கொ லோநின் னறிவின்மையே. (258)



சென்றோனீடலிற் காமமிக்க கழிபடர்கிளவி. 

4419. நன்றோகை மேவும் விநாயக பூபனளிர்கடல்வாய் 

இன்றோகை வேலவர் போல வுனக்கு மிரக்கமிளிர் 

கன்றோகை யோவக் கலுழ்வேனைக் கண்டுங் கமலவணைத் 

துன்றோகை யோடு துயில்கைகன் றோசெம்பொற் சூட்டனமே. (259)



தலைவியைப்பாங்கி யாற்றுவித்தல். 

4420. சீரை யவாவு விநாயக பூபன் செழுஞ்சிலம்பில் 

வாரை யவாவு வனமுலை வல்லி வருகவெய்ய 

போரை யவாவு திண் டோளன்பர் வாவும் புரவிநெடுர் 

தேரை யவாவு வழியெதி ரேசென்று தேதெற்கே. (260) 



தலைவன்வந்தமை பாங்கியுணர்த்தல். 

4421. வார்கொண்டு பீரொழி மாமுலை மீது வனை தருமைச் 

சீர்கொண்டு நீரொழி தேமலர்க் கண்ணிற் றிருந்துமங்கத் 

தேர்கொண்டு சூரொழி பேர்கொள் விநாயக வேந்தல்வெற்பிற் 

றேர்கொண்டு நாரொழி யாதுவந் தாரன்பர் தேமொழியே. (261) 



பாங்கி தலைவனொடு நொந்து வினாதல். 

4422. வான்கண்ட சோலை வியாசை விநாயக வள்ளல்வெற்பா 

கான்கண்ட பூங்குழல் சோரமென் கைவளை காலவுடல் 

ஊன்கண்ட வேல்விழி வெள்ளத்துண் மூழ்க வுயங்குமின்னை 

யான் கண்டு மாழ்கிட நீநினை யாதங் கிருந்ததென்னே. (262) 



தலைவன் பாங்கியொடு நொந்துவினாதல். 

4423. நைவண்ண லோவும் புகழ்சேர் விநாயக நம்பிவெற்பிற் 

பைவண்ண வல்குலின் பால்வண்ண மென்மொழிப் பைந்தொடியீர் 

மைவண்ண வல்லு மலர்வண்ண வம்பு மதிக்கனலும் 

எவ்வண்ண மாற்றி யிருந்தனி ரோதனி யெற்பிரிந்தே. (263)



தலைவியையாற்றுவித்திருந்தவருமை சாற்றல். 

4424. பொறிகாட்டு மார்ப விநாயக பூபன் பொருப்பிலுன்னூர் 

நெறிகாட்டியுமந் நெறிநின் வரவு நிகழ்த்திடும்புட் 

குறிகாட்டியும் வெங் கொலைசெய்நஞ் சங்குடி கொண்டிளமான் 

மறிகாட்டு வாள்விழி மாதைப் புரந்தனன் மன்னவனே. (264) 



வரைவிடைவைத்துப் பொருள்வயிற் பிரிதல். 

என்பொருட்பிரிவுணர்த்து ஏந்திழைக்கென்றல். 

4425. பைப்போ ரகலல்குற் பைந்தொடி யேநின் பனிமொழிதன் 

செப்பே யனைய முலைவிலை யாநிதி சேர்தரக்கொண் 

டெய்ப்பே யிலாத விநாயக பூபனிலங்குநிதி 

வைப்பே யெனவரு வேன் சென் றவட்கு வழுத்துகவே. (265) 



நின்பொருட்பிரிவுரை நீயவட்கென்றல். 

4426. தெரிவையர் மால்கொ டெரிவை விநாயக செம்மல்வரைச் 

சரிவை கியபொற் சரிவை கியமென் றளிர்க்கரவை 

யரிவை யயிற்க ணரிவைக் கன்பாநின் னரும்பொருளின் 

பிரிவை யுணர்த்திப் பிரிவை பிரிவையின் பின்றிறமே. (266)



நீடேனென்றவனீங்கல். 

4427. பாடாமற் பாவல ரோடாமற் பாடுநர் பாற்றுயரங் 

கூடாமற் செய்யும் விநாயக மால்வரைக் கோலமின்னாள் 

வாடாமற் கண்முத்தஞ் சூடாமற் சென்று மறந்து மங்கு 

நீடாம னின்னுளங் கோடாமற் போதுவ னேரிழையே. (267) 



பாங்கி தலைவிக்கு அவன் செலவுணர்த்தல். 

4428. மின்னால் விளங்குபைம் பூண்முலை யாய்தங்கை மேலுறுமீன் 

றன்னாலொர்மீனைக்கைக் கொள்வாரெனத்தரைத் தாருவெனத் 

தென்னால் விளங்கு விநாயக மால்வெற்பர் தேடுறுங்கைப் 

பொன்னானும் பொன்னைக்கைக் கொள்வேனென் றேசுரம் போயினரே. (268)



தலைவியிரங்கல். 

4429. நல்லார் பகையுமற் றல்லா ருறவுநண் ணாதவனூல் 

வல்லார் புகழும் விநாயக மால்வெற்பில் வண்டுறு நாண் 

வில்லார் செயுந்துய ரெல்லா மறிந்தும் விழைபொருண்மேற் 

சொல்லார் செலநனி நல்லார் துணிந்ததென் சூழ்வினையே. (269) 



வரைவிடைவைத்துப் பொருள்வயிற் பிரிதல். 

தலைவியைப் பாங்கி கொடுஞ்சொற்சொல்லல். 

4430. குணந்தா னுருக்கொண் டனைய விநாயக கோன் சிலம்பிற் 

பணந்தா ழகலல்குற் பைந்தொடி யாய்நின் பணைமுலையை 

மணந்தார் தரவம் முலைவிலை யாநிதி வந்துதரத் 

தணந்தார் தமைத்தணந் தாரென நோத பகுதியன்றே. (270) 



தலைவி கொடுஞ்சொற்சொல்லல். 

4431. மஞ்சையொக் குங்கை விநாயக மால்வரை வாய்மதியின் 

பிஞ்சையொக் குந்நுத லாயன்பர் செல்சுரப் பேரழலு 

நஞ்சையொக் குஞ்செயல் வேடுன்பு மோர்ந்து நலிதலிலுன் 

நெஞ்சையொக் குங்கல்லு முண்டு கொ லோவிந்த நீணிலத்தே (271)



வருகுவர்மீண்டெனப் பாங்கிவலித்தல். 

4432. கடங்கவிழ்க் குங்கவுள் வேழம் பயம்பிற் கவிழ்தரநீர்க் 

குடங்கவிழ்க் குங்கட் பிடி துயர் கண்டுங் கொடுத்தறிவை 

மடங்கவிழ்க் குந்தமிழ் வாஞ்சை விநாயக மால்வெற்பன்பர் 

படங்கவிழ்க் கும்மல்கு வாய்செல்வ ரோவழற் பாலையிலே. (272) 



பருவங்கண்டு பெருமகள் புலம்பல். 

4433. விண்ணீர் கொண் மின்னென வேகனி நல்கும் வியன் பொழில் சூழ்ந் 

தெண்ணீர்மை கொண்ட வியாசை விநாயக வேந்தல் வெற்பென் 

கண்ணீர் பொழியப்பைங் கார்நீர் பொழிவது கண்டிலரோ 

பண்ணீர் மொழியணங் கேபொருண் மேற்சென்ற பாதகரே. (273)



இகுளைவம் பென்றல். 

4434. என்னைக்கண் டார்க்கின்மை யேதென் விநாயக வேந்தல் வெற்பிற் 

றன்னைக்கண் டான்மயிலைச்சாய லாற்றன்னைத் தண்குழலான் 

மின்னைக்கண் டார்முகி னீவெல் பகை கொண்டு மேவித்தனி 

நின்னைக்கண் டார்த்தி யன்றிப்பெய் வம்பிது நேரிழையே. (274) 



இறைமகள் மறுத்தல் . 

4435. அளிதே னுணுங்குழ லாய் செய்ய காந்த ளலர்தரக்கார் 

துளிதேந் தொறும் பெய்யக் கண்டும்வம் பென்றனை சொற்புலவோர்க் 

கெளிதேயென் காட்சி யெனச்சொல் விநாயக வேந்தல் வெற்பில் 

வெளிதே யெதிருறுங் காக்கையென் பார்களின் வேறல்லையே. (275)



அவர் தூதாகி வந்தடைந்தது இப்பொழுதெனத் துணை விசாற்றல். 

4436. கனிக்குங் கரும்பிற்குந் தேனுக்கும் பாலுக்குங் கண்டினுக்கு 

மினிக்குஞ் செழுந்தமிழிச்சை விநாயக வேந்தல் வெற்பிற் 

றனிக்குந் துயரொழி வாயன்பர் தேர்வந்து சார்ந்ததென்று 

குனிக்குஞ் சிலைநுத லாய்முன்பு கூறக் குயின்வந்ததே.  (276)



தலைமகளாற்றல். 

4437. என்னுயி ராவரிறைவரென் றாலவ் விறையவரா 

மன்னுயிர் வாழு முடலா மெனது வருத்தமற்றவ் 

வின்னுயிர் மேவுத லின்றென லாங்கொ லிதழ்க்கமல 

மின்னுயிராய விநாயக பூபதி வெற்பிடத்தே, (277) 



அவனவட்புலம்பல் . 

4438. கண்ணம்பு மங்கசன் கையம்பும் வார்முலைக் கண்ணிரம்பத் 

தண்ணம் புதுமலர்ப் பூங்குழல் சோரத் தனித்திரங்கி 

விண்ணம் புயலென் விநாயக பூபனை மேவலர்போல் 

எண்ணம் புலா விருந்தழு மேயென தின்னுயிரே. (278) 



பாகனொடு சொல்லல். 

4439. கையா வணம்பொலி காரா வெனப்பைங் கனக மழை 

பெய்யா வணம்பொலி செங்கை விநாயக பேகன்வெற்பில் 

நையா வணமின் முன் றாழே னெனத்தா னவின்ற மொழி 

பொய்யா வணம்வல வாநின்னை யென்வாய் புகழ்கின்றதே. (279) 



மேகத்தொடுசொல்லல். 

4440. பார்வந்த சீர்கொள் விநாயக பூபன் பனிவரைவாழ் 

வார்வந்த பூண்முலை வல்லி தழையவவ் வல்லிமலர் 

நீர்வந்த காவிநும் பேருளொன் றோவரு நீருறவென் 

றேர்வந்த தென்று சொல் லீர் முகில் காளென் முன் சென்றிடினே. (280)



பாங்கி வலம்புரி கேட்டவன் வரவறிவுறுத்தல். 

4441. நலம்புரி வண்மை விநாயக வேள்வரை நன்னுதலாய் 

கலம்புரி மாமுலைக் கண்முத் தணிந்தலர்க் கண்முத்தொழி 

தலம்புரி காவலர் தந்தேர் வரவினைச் சாற்றிடும் வெள் 

வலம்புரி வேள் வலம்புரி யாமன் மறிந்திடவே. (281)



வலம்புரிகிழத்தி வாழ்த்தல். 

4442. வானந் தழீஇய நிதிச்சங்கம் போற்றமிழ் வான்புலவர் 

கானந் தழீஇய செந்நா மேவி வாழ்க கவுள் குதிக்குந் 

தானந் தழீஇய களிற்றான் விநாயக தாருவெற்பின் 

மானந் தழீஇயநல்லார்வர வோதிய வண்சங்கமே. (282)



தலைவன் வந்துழிப் பாங்கி நினைத்தமைவினாதல்,

 4448. தற்கூடு வார்தமை முற்கூ இறுகண் டணப்பதன்றிப் 

பிற்கூடு றாவணஞ் செய்யும் விநாயக பேகன்வரை 

யிற்கூடு பைங்கிளி யென்றா யினுநின் னிதயமென்னும் 

பொற்கூடு வந்து புகுந்த துண் டாகிற் புகலாசே. (283) 



தலைவனினைத்தமைசெப்பல். 

4444. வஞ்சந் தனக்கிட மாகா விநாயக வள்ளனெஞ்சைக் 

கஞ்சந் தனக்கிட மாக்கொள்பொன் மாது கவர்ந்தது போல் 

நஞ்சந் தனக்கிட மாம்விழி கொண்டன ணண்ணியவென் 

னெஞ்சந் தனக்கிட மாயானெவ் வாறு நினைப்பது வே. (284) 



பாங்கி தலைவியை ஆற்றுவித்திருந்த வருமை கூறல். 

4445. நையாத வான்றிரு வேண்டுந ரென்க ணணுகவெனுங் 

கையாத வண்மை விநாயக மால்வெற்ப காய் செங்கதிர் 

செய்யாத வன்குடக் கேயெழுந் தாலுந் திறம்பலினின் 

பொய்யாத வாய்மை புகன்றே புரந்தனன் பூவையையே. (285) 




வரைவுமலீவு. 

காதலன் முலைவிலைவிடுத்தமை பாங்கி காதலிக்குணர்த்தல். 

4446.  கலைக்கு மருவு முறையுள் விநாயக காளைவெற்பிற் 

சிலைக்கு நிகரொளி சேர்நுத லாய்நின் றிரளிளமென் 

முலைக்கு விலையெனச் செம்பொன் கொணர்ந்து நம் முன்றிலிற்பொன் 

மலைக்கு மலையென வேகுவித் தாரின்று மன்னவரே. (286) 



காதலி நற்றாயுள்ள மகிழ்ச்சியுள்ளல். 

4447. பணக்கோல வல்குற் பணிமொழி மாதர்தம் பங்கயக்கண் 

நணக்கோலம் வாய்ந்த விநாயக மால்வெற்பி னாரளிசேர் 

குணக்கோல வேளன்ன நங்கா தலர்தங் குலவுதிரு 

மணக்கோலங் கண்டு நந் தாய் நம்மின் மிக்கு மகிழ் தருமே. (287) 



பாங்கி தமர்வரைவெதிர்ந்தமை தலைவிக்குணர்த்தல். 

4448. கலமே செறிந்த விளமுலை நங்கை கவலற்கவேல் 

வலமே செறிந்தநங் காதலர் தோன்று மணமெதிர்ந்து 

நலமே செறிந்த முரசறைந் தார்நமர் நற்புலவோர் 

குலமே செறிந்த விநாயக பூபன் குளிர்நிலத்தே. (288) 



தலைமகளுவகையாற்றா துளத்தொடுகிளத்தல். 

4449. தாங்குக தாங்குக வென்றடை வார்முன் றனங்கைக் கொண்டு 

வாங்குக வாங்குக வென்னும் விநாயக வள்ளலைப்போல் 

ஓங்குக வோங்குக நெஞ்சே யுவகை யுறுகணினி - நீங்குக 

நீங்குக வென்றே முழங்கு நெடுமுரசே. (289) 



தலைவனைப்பாங்கி வாழ்த்தல். 

4450. புணர்வா ருறுதுயர் போக்கும் விநாயக பூபன் வெற்பில் 

இணர்வார் குழலியர் தூற்றலர் வாட விறைவவன்று 

துணர்வார் தொடைதந்த நீகுற மான்புணர் தோன்றலைப்போல் 

வணர்வார் குழலெங்கண் மானைப் புணர்ந்தென்றும் வாழியவே. (290)



தலைவிமணம் பொருட்டாக அணங்கைப்பராநிலைகாட்டல். 

4451. இணங்கைக் கதிர்வடி வேலவ நின்பொருட் டின்றெதிர்ந்து 

மணங்கைக் கரிய மலர் தூய்ப் பலியும் வழங்கிநின்று 

குணங்கைக் கரிய விநாயக பூபன் குளிர்வரைவாழ் 

அணங்கைப் பராவுதல் கண்டருள் வாய்நின் னணியிழையே. (291)



பார்நிலைகண்ட தலைமகன்மகிழ்தல். 

4452. வான் செய்த பூங்கை விநாயக மால்வெற்பின் வாய்க்க மணந் 

தேன் செய்த மாமலர் தூய்ப்பலி நேர்ந்தலர்ச் செங்கைகுவித் 

தூன் செய்த வேற்கை யணங்கைப் பராவி யுவந்துநின்று 

யான் செய் தவம் வெளியாக்கிய தாலின்றெ னின்னுயிரே. (292) 




அறத்தொடுநிற்றல். 

கையறுதோழி கண்ணீர் துடைத்தல். 

4453. பெருங்கா வியங்கற்ற வல்லோர் புகழ்வளம் பெற்றுயர்ந்து 

மருங்காவி சூழ்ந்த வியாசை விநாயக மால்கடல்வாய் 

இருங்காவில் வண்டன் மாவார் குறையா திழைத்தனர்நின் 

கருங்காவி வெண்முத் துகுப்பதென் னோபுகல் காரிகையே. (293) 



தலைமகள் கலுழ்தற்காரணங்கூறல். 

4454. மொழித்தேன் மடந்தை விநாயக பூபன்முந் நீர்த்துறைவார் 

கிழித்தே யெழுமுலை காதலர் கூடக் கெழுமுசுகம் விழித்தே 

யொழித்த வெனக்கணி யோவென்று மேவுறுமை யழித்தே 

யொழித்திட நீரை விடுத்ததென் னம்பகமே. (294) 



தலைவன்றெய்வங்காட்டித்தெளிப்பத் தெளிந்தமை கூறல். 

4455. மெய்யோ குடிகொள் விநாயக பூபன் வியன்றுறைவர் 

நையோ கையின்றி யணங்கெதிர் நின்றுனை நான் பிரியேன் 

நெய்யோதி யென்றுபுள் ளேகரி யாக நிகழ்த்து மொழி 

பொய்யோவென் றேதெளிந் தேன் பாவி யேனிளம் பூங்கொடியே. (295)



இறைவி தலைவனிகந்தமையியம்பல். 

4456. வேயொன்று தோளி விநாயக பூபன் வியன்றுறைவர் 

நேயொன் றுளத்தவர் போலக லேனென்று நீத்தனர்சான் 

றாயொன்று புன்னை தகவீரென்றோதவந் தோவதற்கு 

வாயொன்று கண்டில னே கொடும் பாவி மலரவனே. (296) 



பாங்கியியற்பழித்தல். 

4457. ஆய்மை யனைய கருங்குழ லாய் நீ யழுதிரங்கத் 

தூய்மைய னோங்கு விநாயக பூபன் றுறையிறைவர் 

சேய்மைய னன்றென்று தெய்தவங் காட்டித் தெளித்துஞ் சென்றார் 

வாய்மைய ரன்பினர் நல்ல ரவரினு மற்றெவரே. (297) 



தலைமகளியற்படமொழிதல். 

4458. கங்கை குலவிளக் காய விநாயக காமன் றிரை 

சங்கை யெறியுந் தடந்துறைச் சேர்ப்பர்நெஞ் சந்தணவா 

ரிங்கை விழிசெய்த புண்ணியம் போலெதி ரெய்துவரென் 

கொங்கைசெய் பாவமென்னோகூடிலார்மென் கொடியிடையே.(298)



தெய்வம்பொறைகொளச் செல்குவமென்றல். 

4459. நிறத்தே பொன்வைத்த விநாயக மால்வெற்பர் நெஞ்சுரைவார் 

புறத்தே பிரிந்த பிழைநோக்கித் தீங்கு புரியல் பொய்யா 

வறத்தே மகிழ்தெய்வ மேயென்று வேண்டி யடிபணியா 

வுறத்தே மலர்புனைந் தேசீற்ற மாற்றுவ மொண்டொடியே.(299) 



இல்வயிற் செறிந்தமையியம்பல் . 

4460. இலர்க்கஞ்சிந் தாமணி யன்னா னுறுக ணிருந்தமிழ்ப்பா 

வலர்க்கஞ்சி யோடப் புரியும் விநாயக மால்வரை வேள் 

மலர்க்கஞ்சி வாடென் பசலைகண் டேயயன் மாதர்கடூற் 

றலர்க்கஞ்சி யேகலென் றாள் வண்ட லாட்டினுக் கன்னைமின்னே. (300)



செவிலிகனையிருளவன் வரக்கண்டமை கூறல். 

4461. கிள்ளிக்கு நேரும் விநாயக பூபன் கிளர்சிலம்பில் 

வள்ளிக்கு நாத னனவெழிற் காதலர் வந்தணுகக் கொள்ளிக்கும் 

விள்ளருங் கூரிருள் வாய்க்கட் குவளையினா 

வெள்ளிக் குமுதம் வெல் வாயன்னை கண்டன ளீர்ங்கொடியே, (301)



எறிவளை வேற்றுமைக்கு ஏதுவினாதல். 

4482. கைத்தாளனம்பிறி தானாள் விழியுங் கதிர்முலையும் 

பைத்தாள் பொற்பாவை மறந்தாள் வெம்பேய்க்கணம் பற்றினரை 

யொத்தா ளவட்குற்ற தென்னோபொன் னேபற் றொழித்தவரை 

வைத்தா தரிக்கும் விநாயக பூபன் மணிவரைக்கே. (302) 



பாங்கிவெறிவிலக்கல். 

4463. கையா விவேக விநாயக பூபன் கவின் சிலம்பி 

னெய்யாவி சேர்குழ னோயறி யாயல்லை நீயவட 

னையாவி நல்குவ னென்றம் மனைபுகுந் தாட்டு வந்து 

மையாவி கொள்ளநின் றாய்முரு கேநின் மதியழகே . (303) 



வெறிவிலக்கிய வழி செவிலி பாங்கியைவினாதல். 

4464. அடுத்தார் தமைவிடுத் தேதுயர் நீங்க வளவில் செம்பொன் 

கொடுத்தா தரிக்கும் விநாயக மால்வெற்பிற் கூண்டளிதேன் 

மடுத்தார் குழனோய் தணிப்பா னிவண்வந்த மாமுருகைத் 

தடுத்தா யடுத்ததென் னோவுரை யாய்மைத் தடங்கண்ணியே. (304)



பூத்தரு புணர்ச்சியாலறத்தொடுநிற்றல். 

4465. களவொன்று நின்கருங் கண்போன் மலர்ந்தது காண்க மதிப் 

பிளவொன்று வாணுதற் பேதாயென் றேயொர் பெருந்தகைமுன் 

னளவொன்று கூடு நிலந்தா வேற்றன என்னையம்பற் 

றளவொன்று தையல் விநாயக மால்வரைச் சாரலிலே. (305) 



புனறரு புணர்ச்சியால் அறத்தொடுநிற்றல். 

4466. விழியாற் கயலை மிடற்றால் வளையைமுன் வென்றதன்றி 

மொழியாற் றனையும் வென்றா ளென்று பாலி முழுந்திதன் 

சுழியாற் கவர்பொழு தோர்காளை வந்து துனைந்தெடுத்தான் 

பழியாற் றிடாத விநாயக மால்வரைப் பாவையையே. (306) 



களிறுதரு புணர்ச்சியாலறத்தொடுநிற்றல். 

4467. கலையானை யாத விநாயக மால்வரைக் கட்கருப்புச் 

சிலையானை வென்ற வெழிலா னொருவன் முன் சேர்ந்துன்மகள் 

முலையானை பின்னுற வெங்கோபங் கொண்டு முழங்கிவரு 

மலையானை முன்னுற நாப்பணின் றேயதை மாய்த்தனனே. (307) 



மணம் விலக்கல். 

4468. வெதிராக் குவிய விசைத்த விநாயக வேள்வரைவா 

யெதிராக் குறுகுங்கொல் யானை கடிந்த விறைவர்க்கன்றி 

முதிராக் குவிமுலை நெஞ்சுரு காளிருண் மோதிடச்செங் 

கதிராக்கு வோற்கன்றி வாய்மல ராவிதழ்க் கஞ்சங்களே . (308)



மின்னிடை வேற்றுமைகண்டு நற்றாய் செவிலியைவினாதல். 

4469. கோதே துறந்த விநாயக பூபன் குளிர்சிலம்பின் 

மாதே துவளிடை யாள்வாட்ட மேது வளருமுலைச் 

சூதேது பொன்னுற் றது கண் மலர்முத்தந் தோற்றிடவிங் 

கேதேது நானன் குணரப் புகுந்த தியம்புகவே. (309) 



செவிலி நற்றாய்க்கு முன்னிலைமொழியாலறத்தொடுநிற்றல். 

4470. கரும்பா மொழிதெளி யாமுன் களவுகண் கற்றிடுமுன் 

னரும்பா முலையரும் பாமுன் குழல்ல ரார்தருமுன் 

சுரும்பார் தொடையல் விநாயக மால்வெற்பிற் றோல் வினவி 

வரும்பார்மன் னன்னொரு வன்மக ளேர் நலம் வௌவினனே. (310)



நற்றாய் தமருக்கறத்தொடு நிற்றல். 

4471. வாளே யெறிக்குங் கதிரொளி யான்கவி வாணரெல்லாங் 

கேளே யெனச்சொல் விநாயக மால்வெற்பின் கீழுறைவீர் 

நாளே யமைதர நங்குல வள்ளிக்கு நாயகனாம் 

வேளே யனவொரு வேந்தற்கு நல்குவிர் மின்னினையே.  (311)




உடன்போக்கு. 

பாங்கி இறைவற்கு உடன்போக்குணர்த்தல். 

4472. கந்தார் களிற்றண்ண லேநினை யன்றிக் களைகணின்று 

கொந்தார் குழலை யுடன் கொண்டு சென்மதி கூறுவதென் 

சிந்தா மணியை விநாயக மால்பெருஞ் சேமவைப்பைத் 

தந்தாலு மேகொண் டிடார்விலை யாவெந் தமரவரே.  (312)



தலைவன் உடன்போக்கு மறுத்தல். 

4473. பாலோ வெனுமொழி யாய்முலை யோவதி பாரமிடை 

நூலோ சிறிது வழியின் கொடுமை நுவலரிது 

மாலோ வெனச்சொல் விநாயக பூபன் மருவலர்தங் 

காலோ வணங்கின் பதமலர் கானங் கடப்பதற்கே. (313) 



பாங்கி தலைவனையுடன் படுத்தல். 

4474. நின்னைப் பிரிந்த வணையோ புணர்ந்து செ னீடுவெம்மை 

தன்னைப் பிரிந்தறி யாச்சுர மோவெய்து தண்மலர்வாழ் 

பொன்னைப் பிரிந்தறி யாத விநாயக பூபன்வெற்பின் 

மின்னைப் பிரிந்த கலச்செய் நுணுகிடை மெல்லியற்கே. (314)



தலைவன் போக்குடன்படுதல். 

4475. மஞ்சிற் பொலிகுழன் மாதே விநாயக வள்ளல் வெற்பிற் 

பஞ்சிற் படினுமந் தோவென் றழுங்குநின் பாவைமல் 

ரஞ்சிற் றடியுந் தழற்பரற் கானு மறிந்துஞ்செல்ல 

நெஞ்சிற் படர்ந்தவென் போற்கொடும் பாவி நிலத்தெவரே.(315) 



பாங்கி தலைவிக்குடன் போக்குணர்த்தல். 

4476. குராவருள் பாவைக்குப் பாடல் நீழலிற் கோங்கலர் வேய்ந் 

திராவருள் கூழை யிருந்தாடல் காண்டவ மெய்துங்கொலோ 

வராவரு ளல்குலென் றாரிரப் போர்க ளணைந்து தயா 

கராவரு ளென்னும் விநாயக மால்வெற்பர் கார்மயிலே. (316) 



தலைவி நாணழிவிரங்கல். 

4477. நாய்ப்பிறப் பேதமி ழாயார் பிறப்பென்னு நற்குடியின் 

வாய்ப்பிறப் பெய்தும் விநாயக மால்வெற்பென் மன்னரணே 

யாய்ப் பிறப் பெய்தி யகலா வருநா ணழிந்ததினிப் 

பேய்ப்பிறப் பேனுநன் றாலிந்த நோய்ப் பெண் பிறப்பினுக்கே. (317)



கற்பின் மேம்பாடு பாங்கிகழறல் . 

4478. மணத்திற் சிறந்த செழுந்தார் விநாயக மால்வரைப் பெண் 

குணத்திற் சிறந்தது நாணா யினுமக் குணத்தினுக்கும் 

பணத்திற் சிறந்த வகலல்குற் பைந்தொடிப் பான்மொழியார் 

கணத்திற் சிறந்த வணங்கே சிறந்தது கற்பொன்றுமே. (318)



தலைவியொருப்பட்டெழுதல். 

4479. வேயே யனவிளந் தோளாய் விநாயக வேள்வரைவாய்த் 

தாயே யழுங்குக வம்பலர் வம்பலர் சாற்றுகவேற் 

சேயே யனையங் காதலர் பின் செலச் சேர்ந்தவன் பென் 

வாயே விளங்குக திண்கற்பு மோங்குக மன்னுகவே. (319) 



பாங்கி சுரத்தியல்புரைத்துழித் தலைமகள் சொல்லல். 

4480. ஆயல ரோதி விநாயக வேள்வெற்பி லாரயலார் 

வாயல ரோமதன் கையல ரோதனி வாய்ந்தவிற்பூம் 

பாயல ரோபகர் வாய் நன் கெனக்குவெம் பற்றலரைக் 

காயல ரோவில் வை வேலன்பர் பின்செல் கடுஞ்சுரமே. (320) 



பாங்கி கையடை கொடுத்தல். 

4481. வேறுபட் டாரை விடுத்தடுத் தார்க்கு விழையும் பொன்னுங் 

கூறுபட் டாடையு நல்கும் விநாயக கோன் சிலம்பா 

மாறுபட் டானின் னருண்மா திடையவ் வடவரையு 

நீறுபட் டாழியுஞ் சேறுபட் டாழுத னிச்சயமே. (321) 



பாங்கி வைகிருள்விடுத்தல். 

4482. பாரிக்கு நேரும் விநாயக பூபன் பதியடைவா 

னேரிக்கு நேர்மொழி முன்செல் லாமொழி யேதிலர்வாய் 

வேரிக் குமுதக்குச் செங்கதி ராயன்னை மேவுதுயர் 

வாரிக்கு வாரழ லாய்ச்சற் றிருந்து வருவனின்னே . (322) 



தலைமகளைத் தலைமகன் சுரத்துய்த்த ல். 

4483. தீதார் கொடும்பா லென்றனத் தூவியிற் சேந்தயர்நின் 

பாதார விந்தம் வருந்தாமன் மெல்லச்செல் பைந்தமிழ்க்கோ 

ராதார மான விநாயக பூபதியண்டலர்செல் 

கோதார் முரம்பு நிரம்பு வெம் பாலையிற் கோற்றொடியே. (323)



பொழில் கண்டு வியத்தல். 

4484. இன்மைச் சுரம்புகுந் தெய்த்தார் துயர மிரிக்கவின் சொ 

னன்மைச் சுகுண விநாயக தாருமுன் னண்ணுதல் போல் 

வன்மைச் சுரம்புகுந் தெய்த்திடு நந்துயர் மாற்றமலர் 

மென்மைச் சுரிகுழ லாய்பொழி லொன்றெதிர் மேவியதே.  (324) 



தலைமகன் தலைமகள் அசைவறிந்திருத்தல். 

4485. அந்தோநின் மெல்லடி சேந்து செவ் வாய்ப்புன லற்று நிறை 

யிந்தோ வெனுமுகம் வேர்வுற்ற தாற்றமி ழின்புலவோர் 

வந்தோகை கூரும் விநாயக பூபன் மணிவரை வாழ் 

பந்தோ வெனுமுலை யாயிருப் பாமிந்தப் பைம்பொழிற்கே. (325) 



உவந்தலர்சூட்டி உண்மகிழ்ந்துரைத்தல். 

4486. எய்த்தவஞ் சிற்றிடை யாள்பத நீவி யினமலரான் 

மொய்த்தவங் கூந்தன் முடிக்கவும் பெற்ற முழுப்புலவோ 

ரைத்தவம் போலும் விநாயக பூபனணிவரையென் 

கைத்தவ மேமெய்த் தவமற்றைக் கைத்தவங் கைதவமே. (326) 



கண்டோரயிர்த்தல். 

4487. நூலோர் விநாயக வேள்பகை போலிந் நுவலருங்கான் 

வேலோ வெனும் பரன் மேவிவர் யார்கொல் விடலைதனை 

மாலோ வெனில்வளை யாழி யிலையவன் மார்பிறங்காள் 

சேலோ வெனுங்கட் டிருவோ வெனிலிந்தச் சேயிழையே. (327) 



கண்டோர் காதலின் விலக்கல். 

4488. நல்லியற் பாலன் விநாயக பூபனை நண்ணலர்போன் 

மெல்லியற் பாவை விடலாய் மெலிந்தனண் மேல்கடலை 

யெல்லியற் பானு வடைந்தா னிருளுற்ற தேகரிது 

கல்லியற் பாலையெம் மிற்றங்கி யேகுக் காலையிலே. (328) 



கண்டோர் தன் பதியணிமைசாற்றல். 

4489. தேயும் பிறைநுத லாளொடண் ணாலச் சிலம்புமிந்தக் 

காயுங் கடமுங் கடந்திடிற் றோன்றுங் கலைகள் பல 

வாயுங் கழகமு மின்னார் சுரதரு வாரலரை 

வேயுஞ் செய்குன்றும் விநாயக பூபன் வியாசையுமே.  (329)



தலைவன் றன்பதியடைந்தமை தலைவிக்குணர்த்தல். 

4490. கடத்தே நடந்து வருந்தின மென்று கவலற்க வெவ் 

விடத்தே முழுகிய வேல்விழி காணிது வெள்ளையன்னந் 

தடத்தே மலரிற் பெடையோ டுறங்கப் பொன் றண்மனைக 

ளிடத்தே யுறங்கும் விநாயக பூப னெழினகரே. (330) 




கற்பொடு புணர்ந்த கவ்வை.
 

செவிலி பாங்கியை வினாதல். 

4491. நலிவிழந் தேமல் நன்று செய் யென்றுமு னண்ணினரம் 

மெலிவிழந் தேமெனச் செய்யும் விநாயக வேள்வெற்பிலம் 

மலிவிழந் தேமனை புல்லென் றிருப்பதென் மாமயினீ 

பொலிவிழந் தேதமுற் றாயென் மகளெங்குப் போயினளே. (331) 



பாங்கி செவிலிக்குணர்த்தல். 

4492. பொற்பே சுமந்த விநாயக பூபன் பொருப்பிற்றத்தை 

யிற்பே சுமந்த மடமாதன் னாயன் றெதிர்களிற்றை 

யற்பே சுமந்தடர்த் தார்மண மேற்றில் ரையரென்று 

கற்பே சுமந்தழ லஞ்சாள்சென் றாள்வெங் கடுஞ்சுரமே. (332) 



செவிலி தேற்றுவோர்க்கெதிரழிந்துமொழிதல். 

4493. விருத்தி யறஞ்செய் விநாயக வேள்வெற்பில் வெம்பரற்கா 

னொருத்திசென் றாளென் றுயங்கேலென் பீர்கண்மை யூட்டி மடி 

யிருத்தியொண் சுட்டிமென் கூழை திருத்தியின் பாலோடமு 

தருத்தி வளர்த்த பெரும்பாவி யெங்ஙன மாற்றுவனே. (333) 



கற்பொடு புணர்ந்த கவ்வை. 

செவிலி தன்னறிவின்மை தன்னைநொந்துரைத்தல். 

4494. பாவிற் குரிய புகழான் விநாயக பாரிவெற்பி 

னேவிற் குரிய கண்ணாண் மடியேறி யிருமுளரிப் 

பூவிற் குரிய மகள்யானென் றாளது பொய்யன்றென்றே 

னோவிற் குரியவெம் பாவி யதனை நுதலிலளே . (334) 



செவிலி தெய்வம் வாழ்த்தல். 

4495. காரறி யாத கடத்தடி கன்றவோர் காளை பின் செல் 

வாரறி யாத முலைப்பேதை மீண்டு வரச்செயினின் 

சீரறி யாதவர் யார்முரு கேபின் செழுந்துளபத் 

தாரறி யாத விநாயக மால்வரைச் சாரலிலே. (335) 



செவிலி நற்றாய்க்கறத்தொடுநிற்றல். 

4496. நன்னேயங் கொண்ட விநாயக வேடொண்டை நாடனையாய் 

முன்னே சுனையு ளழுந்தாமற் காத்த முதல்வனிற்கப் 

பொன்னேதந் தார்க்கிசை வார்நம் ரென்றுட் புனைந்து நம்மை 

மின்னே துறந்துவெங் கானடந் தாளந்த வேந்துடனே. (336) 



நற்றாய் பாங்கிதன்னொடு புலம்பல். 

4497. திருமக ளே தங்கு மார்ப விநாயக செம்மல் வெற்பி 

லொருமக ளேயுள் ளன்னது மோர்தி யொரு மகனவ் 

வருமக ளேர்நெஞ் சடைந்தது நீயறை யாமற்பழி 

தருமக ளேவறி தேசுரம் போக்கினை தையலையே. (337) 



அதுகேட்ட பாங்கி அழுங்கல்கண்டு நற்றாய் புலம்பல். 

4498. சேயே யனைய விநாயக பூபன் சிலம்பனையாய் 

காயே ரயிற்கையொர் காளை பின் சென்ற கவினுடையென் 

றாயே யலளவ ளாடிட நோக்கித் தனித்தல் கண்டு 

நீயேகண் ணீருகுத் தாயென்னை விட்டு நெருப்பெனவே. (338)



நற்றாய் பாங்கியர் தம்மொடு புலம்பல். 

4499. விற்றுங்க வாணுத லீர்நல் விநாயக வேள்விண்பரி 

யெற்றுங் கொடி மதிற் சாத்திர மோவுளத் தெண்ணியவை 

முற்றுந் தரவெஞ் சுரமட மாதுகை மொண்டருந்தச் 

சற்றும் புனலில்லை யேயென்றென் னாவி தளர்கின்றதே. (339) 



நற்றாய் அயலார்தம்மொடு புலம்பல். 

4500. இரும்பார் மெழுகியொரு பொழு துண்டெழினோன் பியற்றிப் 

பெரும்பாவி யேன்பெற்ற பேதையைப் போக்கிப் பெருந்துயரை

யரும்பா வலங்கள் விநாயக வேள்வெற்பி லாற்றவெதிர் 

வரும்பாவை யாரறி வாரோ பெறாத மலடியரே. (340) 



நற்றாய் தலைமகள் பயிலிடந் தம்மொடு புலம்பல். 

4501. பாடுந் தமிழுக் கிசைந்த விநாயக பாரிவெற்பினே 

லாடுந் தடஞ்சுனை யேமனை யேதண் ணலர்பறித்துச்

சூடுந் தடம் பொழி லேயென்ன சொற்றன டோன்றல் பின் 

நீடுந் துயரி லெனையாழ்த்திச் சென்றகன் னெஞ்சகியே. (341) 



நிமித்தம் போற்றல் . 

4502. மிடியே யகலிடத் தில்லையென் றோத வியாசைநகர்க் 

குடியே மருவு விநாயக பூபன் குளிர்சிலம்பிற் 

றடியே யெனினுந் தடியேன் றடியேத வாதளிப்பேன் 

கொடியே வரக்கரை வாயா சோடுமென் கொம்பினையே. (342) 



சுரந்தணிவித்தல். 

4503. உன்மனை யாந்தன் மனையகன் றென்மனை யுற்றவெழில் 

வின்மனை யாமிளம் பேதை விநாயக வேள் பகைவர் 

சென்மனை யாஞ்சுரஞ் சென்றாளதையவள் சேர்மலர்வாழ் 

நன்மனை யாகச்செய் வாய்செங் கதிர்செய் நலத்தெய்வமே. (343) 



இதுவுமது. 

4504. நன்மகளே யெற்கென் றெண்ணி விநாயக நம்பிவெற்பிற் 

சென்மக ளேர்பெறச் செய்யெனல் பேதைமை செங்கதிரே 

யென்மக ளேயவ ளல்லண்முன் னின்மனை யீன்றதனா 

லுன்மக ளேவெஞ் சுரத்திற் புரத்தலு முன்கடனே. (344) 



தன்மகண்மென்மைத்தன்மைக்கிரங்கல். 

4505. மஞ்சோ மறந்தும் பொழியாத வெவ்வழல் வாழ்மனையோ 

நஞ்சோ வெனுஞ்சுரத் தெவ்வாறு செல்லு நன்னாவலர்க 

டஞ்சோக நீக்கும் விநாயக மால்வெற்பிற் சார்பரலே 

பஞ்சோ வென்றே பதைக்கு மிளம்பாவை பதமலரே. (345)



இளமைத்தன்மைக் குளமெலிந்திரங்கல் . 

4506. காவியப் பாவலர் சூழும் விநாயக காளைவெற்பி 

லோவியப் பாவையை யாடற்கு வாவென்று றாமைகண்டு 

மேவியப் பாற்கண் பிசைந்தே யழுது மெலிந்திரங்கும் 

பாவியப் பாலையெவ் வாறய லான்பின் படர்ந்தனளே. (346)



அச்சத்தன்மைக்கச்சமுற்றிரங்கல்.

 4507. பொய்கைக் கவின்செய் வியாசை விநாயக பூபன் வெற்பிற் 

செய்கைக் களிறெதிர் கண்டோடி வந்தெனைச் சேர்ந்து தழீஇ 

மைகைக் கரியகண் ணீரொழி யாளவ் வனத்தின் மதம் 

பெய்கைக் களிறுகண் டென்படு மோவந்தப் பேதை நெஞ்சே. (347)



கண்டோரிரக்கம். 

4508. எள்ளத் துகளில் விநாயக மால்வெற் பிறைவி சென்றா 

ளுள்ளத் துயருட் டுணைவியர் மூழ்கின ரொள்ளமுது 

வள்ளத் துணுங்கிள்ளை யும்பூவை யுங்கண்டு 

வெள்ளத் துண்மூழ்கு நற்றா யயலார்களி மேலுறவே. (348) 



செவிலியாற்றாத்தாயைத்தேற்றல். 

4509. முருகார் குழலி கவலேல் கதிர்விழு முன்றுருவிக் 

கருகால முண்ட விழியைத் தருவலிக் காசினிதான் 

பெருகார்வம் பூண்ட விநாயகப் பேர்கொள் பெருந்திருமா 

லொருகா வளந்த தொருகாற் செவ்வாயுண் டுமிழ்ந்ததன்றே. (349)



ஆற்றிடை முக்கோற்பக வரைவினாதல். 

4510. ஒன்றுற வேயிரு முக்கோல்கை நான்மறை யோதியைந்து 

வென்றுறு மாறெழு மெண்டிசை யேத்திட மேவந்தணீர் 

நன்றுறு வண்மை விநாயக வேள்வெற்பி னற்பிடியொன் 

றின்றுயர் வேழத்தொ டேகிய தோசொன்மி னிந்நெறியே. (350) 



மிக்கோரேதுக்காட்டல். 

4511. வாவியிற் றோன்று மலரணி வார்க்கன்றி வாவிக்கென்னோ 

காவியிற் றோன்றும் விழியணங் கேசெய்யுங் கற்றவர்த 

மாவியிற் றோன்றும் விநாயக மால்வெற்பி லார்கமலத் 

தேவியிற் றோன்றுநின் மாதுமன் னாளென்று தேர்குவையே. (351)



செவிலியெயிற்றியொடு புலம்பல். 

4512. அறக்கொடி யேற்றும் விநாயக மால்வெற்பி லாரணைமே 

லுறக்கொடி யேன்றழு வுங்கை சிறிதொரு விற்புலம்புங் 

குறக்கொடி யே நடந் தாண்மென் குரலிற் கொடுவரிப்பன் 

மறக்கொடி யேகண் டனையே சுரத்தொரு மன்னுடனே. (352) 



செவிலிகுரவொடு புலம்பல். 

4513. இன்பாவை வேய்ந்த விநாயக பூபனை யெண்ணலர்போற் 

றன்பாவை யும்பூவை யும்பந்து நீத்தித் தழற்சுரத்தி 

லென்பாவை செல்லத் தடுத்திலை யின்னற் கிரங்கிலை நீ 

நின்பாவை யோடுற்று நீடூழி வாழ்க நெடுங்குரவே. (353) 



சுவடுகண்டிரங்கல். 

4514. தெவ்வடி வீழச் சினக்கும் விநாயக செம்மல் வெற்பின் 

மைவடி வாள்விழி மானடி யிவ்வடி வந்தெதிர்ந்து 

கைவடி வேல்கொள் களிற்றடி யவ்வடி காளையடி 

யுவ்வடி யேயித் தழற்சுரத் தென்றுளத் துன்னுவனே. (354)



செவிலிகலந்துடன் வருவோர்க்கண்டு கேட்டல். 

4515. மாலுந் திருவு மெனவரு வீர்வறு மைக்க சனி 

போலுஞ் செழுங்கை விநாயக பூபன் பொருந்தலர்செல் 

வேலுந் தழலு மனபரற் கானெதிர் மேவினரோ 

சேலும் பிணையு மனையகண் ணாளுமோர் செல்வனுமே. (355)



அவர்புலம்பல் தேற்றல். 

4516. முன்னா விளங்குற யான் கண்ட வேந்துமிம் மொய்குழலா 

மென்னாவி கண்டவம் மன்னாவியுஞ் சென்றின் றெய்துவர்பூ 

மன்னாவி யுங்குளிர் சோலையுஞ் சூழ்ந்து மலிந்துவள 

மின்னா விளங்கு விநாயக பூபன் வியாசையையே. (356) 



செவிலி புதல்வியைக் காணாது கவலை கூர்தல். 

4517. மண்பெற்ற கற்பக மன்ன விநாயக மால்வரைவேற் 

கண்பெற்ற மாதைக் கடமெங்கு நாடியுங் கண்டிலன்வெம் 

புண்பெற்ற நெஞ்சிற் புலம்புவ னாவியைப் போக்கிலனப் 

பெண்பெற்ற பாவிக்கென்னோவினை யேன்சென்று பேசுவனே. (357)



மீட்சி. 

தலைவிசேணகன் றமை செவிலித்தாய்க்குணர்த்தல். 

4518. கரியும் பரியும் புரியும் விநாயக கற்பகத்தின் 

கிரியுஞ் சரியும் பிரியும் படி நங் கிளியைக் கொடு வரியும் 

மரியுந் திரியுங் கடநின்றம் மன்கொண்டன்னாய் 

விரியுந் தெரியும் வரியுந் துகாநகர் மேவினனே. (358) 



தலைவன் றம்மூர்சார்ந்தமை சாற்றல் . 

4519. நீயா டுறு தண் சுனையோ வதுவண்ட னேரிழை நீ 

போயா டுறுபைம் புனமிது வூசல் பொலியவுற்றுத் 

தாயா டுறுபூம் பொழிலுது நின்னைத் தனிக்கண்டவிண் 

வேயா டுறுநல் விநாயக பூபதி வெற்பிதுவே. (359) 



தலைவி முன் செல்வோர் தம்மொடுதான்வரல் பாங்கியர்க்குணர்த்திவிடுத்தல். 

4520. சரங்கடந் தேறும் விழிப்பாங் கியர்க்குத் தழைந்துறுமா 

திரங்கடந் தேறும் புகழ்சேர் விநாயக சேய்வரைத்தெவ் 

வுரங்கடந் தேறு மயிலா னொடுங்க ளொளியிழைவெஞ் 

சுரங்கடந் தேறிவந் தாளென்பிர் முன்செலுந் தூயவரே. (360) 



முன்சென்றோர் பாங்கியர்க்குணர்த்தல். 

4521. மழை காட்டு மாட வியாசை விநாயக மால்வரைவாய்க் 

கழை காட்டுந் தோண்மட வீர்கவின் காட்டு தன் காதலனோ 

டுழைகாட்டும் வாள்விழி நுங்கா தலிவெப் பொருவலின்றித் 

தழைகாட் டுறுமதர் நீந்தியிவ் வூர்ப்புறஞ் சார்ந்தனளே. (361) 



பாங்கியர் கேட்டு நற்றாய்க்குணர்த்தல். 

4522. பயிரேய் பணைகொள் வியாசை விநாயக பாரிவெற்பிற் 

செயிரே யகலுக நங்குடி வெஞ்சுரந் தீர்ந்தின் றன்னா 

யயிரேய் மொழிதன் னுயிரேயன் னானொ டணைந்தனளென் 

றுயிரேய் தாநிற் குதவின ராற்சில வுத்தமரே. (362) 



நற்றாய் கேட்டவனுளங்கோள் வேலனை வினாதல். 

4523. நன்னேய மார்ந்த விநாயக வேள்வரை நன்முருகே 

மின்னேய நுண்ணிடை நன்மா தொடந்த விடலையுவந் 

தென்னேய நன்மனைக் கேவரு மோதனை யீன்ற நற்றாய் 

தன்னேய நன்மனைக் கேபுகு மோவிது சாற்றுகவே. (363) 




தன்மனைவரைதல்.
 

நற்றாய் மணனயர் வேட்கையிற் செவிலியைவினாதல். 

4524. மான்றவஞ் செய்த விழிமட வாய்சென்ற மாதைப் பெற்ற 

யான்றவஞ் செய்தன னோவன்றி யேந்தலை யீன்ற நற்றாய் 

தான்றவஞ் செய்தன ளோமணங் காணத் தமிழ்புனைய 

வான்றவஞ் செய்த விநாயக பூபான் வரையிடத்தே. (364) 



செவிலிக்கிகுளைவரைந்தமையுணர்த்தல். 

4525. என்னென் றறைகுவ தீன்றாளுக் கன்னை யினிநடுங்கு 

மின்னென்ற நுண்ணிடை நம்பொன்னை யந்த விடலையுறுந் 

தன்னென் றமர்மனைக் கேவரைந் தானென்று சாற்றினர்மண் 

டுன்னென் றவமென் விநாயக மால்வெற்பிற் றூதர்வந்தே. (365) 



வரைந்தமை செவிலிநற்றாய்க்குணர்த்தல். 

4526. தன்சுற்றஞ் சூழநின் றாற்ற நந் தையலைத் தக்கமண 

மின்சுற் றயிலன்பர் செய்தணங் கேதமிழ் மெய்ப்புலவ 

ரென்சுற்ற மென்னும் விநாயக மால்வெற்பிங் கெய்துவர் நீ 

யுன்சுற்றந் தேற வுரையென்று தூத ருரைத்தனரே. (366) 



தலைவன் பாங்கிக்குயான் வரைந்தமை நுமர்க்கியம்பு கென்றல். 

4527. என்னியை யாதென் னியைந்தார் தமக்கென் றினிதியம்பும் 

பொன்னியை வண்மை விநாயக பூபன் பொருப்பினுங்கள் 

வன்னியை வன்னியைச் சான்றென வைத்தியான் வரைந்தமையை 

மின்னியை நுண்ணிடை யாய் சென் றுமர்க்கு விளம்புகவே. (367) 



பாங்கிதானது முன்னே சாற்றிய துரைத்தல். 

4528. வான்றெரிந் தேறுங் கரத்தான் விநாயக மால்வரையிற் 

றேன்றெரிந் தேறுங் குழலாளை நீகிளை சேரமதி மீன்றெரிந் 

தேறுன் மனைவாய் வரைந்து விழைந்தமை முன் 

யான்றெரிந் தேறு மிறைவா புகன்றன னீன்றவட்கே. (368) 




உடன் போக்கிடையீடு. 

நீங்குங்கிழத்தி பாங்கியர் தமக்குத் தன் செலவுணர்த்திவிடுத்தல். 

4529. வெம்மைக் கடமுங் குளிரச்சென் றாளன்பன் மெய்நிழலி 

லும்மைப் பிரிதுய ரோடென் றுரைப்பிருயர்தவத்தீ 

ரெம்மைப் புரத்தியென் பார்க்கு நிதிய மினிதளிக்கு 

மம்மைக் கரத்தன் விநாயக மால்வெற் பரிவையர்க்கே. (369) 



தலைமகடன் செல்வீன்றாட்குணர்த்தி விடுத்தல். 

4530. வேயைக்கண் டன்னமென்றோண்மட மாதொர் விடலை பின்னே 

தீயைக்கண் டன்ன சுரநடந் தாளென்று சென்றுரைப்பீர் 

சேயைக்கண் டன்ன விநாயக மால்வெற்பிற் சேரித்துய 

ராயைக்கண் டன்ன முகைப்போ னனமறை யந்தணரே. (370) 



நற்றாய்க்கந்தணர்மொழிதல். 

4531. கற்பார்கள் யாருந் தற்பாடவென் றேதமிழ் கற்கநல்கும் 

பொற்பார் சுகுண விநாயக மால்வரைப் பொன்னனையாய் 

கற்பா ரழல் சுமந் தேற் கடுந் தீயிக் கடத்தின்றென்றுன் 

பொற்பார மென்முலை யாளன்பன் பின்சுரம் போயினளே.(371) 



நற்றாயறத்தொடுநிற்றலிற்றமர் பின் சேறலைத் தலைவிகண்டு தலைவற்குணர்த்தல். 

4533. இலம்பையுளுற்றன மென்றினி யான் சொல் மென்னவணி 

கலம்பைம் பொன் னுற்றவர்க் கீயும் விநாயக காளை வெற்பில் 

விலம்பை வளைத்தெதிர் தூவிமிக் கார்த்துப்பான் மேகமம் பொற் 

சிலம்பை வளைத்தென வேவளைந் தாரெமர் தேரினையே. (372) 



தலைமகளைத் தலைமகன் விடுத்தல். 

4533. பகையே யெனிலிந்தச் சேனைக் கடற்கென் பகழியொன்றே 

தகையேய் குறுமுனி யானும் ரேலிதழ்த் தண்மலரே 

முகையே யணிகுழ லாயஞ்சு வேன்செல முன்னிற்க நீ 

திகையே விழுங்கும் புகழ் சேர் விநாயக சேய்வரைக்கே. (373) 



தமருடன் செல்பவளவன் புறநோக்கிக் கவன்றரற்றல். 

4534. பொருளாற் பெரியன் புகழாற் பெரியன் புனைதருநூற் - 

றெருளாற் பெரியன் விநாயக மால்வெற்பிற் றேடிவந்த 

மருளாற் பெரிய வெமர்முன்றங் கைவில் வணக்கலின்றி 

யருளாற் பெரியவ ரன்ப ரெனைவிட் டகன்றனரே. (374) 




வரைதல். 

சென்றோன் மீண்டு வந் தந்தணரையுஞ் சான்றோரையுமுன்னிட்டு 

வரைந்து கொண்டுழிக்கண்டோர் மகிழ்ந்து கூறல். 

4535. பொன்னே மணியே கொடுக்கும் விநாயக பூபன்வெற்பிற் 

றென்னேய நம்புண்ணி யம்பெரி தேயிந்தச் செல்வன்புரி 

மின்னே ரிடைமணங் காண நமைமுன் விதித்தனன் பின் 

னென்னே யிருவிழி யேவிதித் தான் விதி யென்பவனே. (375) 



இதுவுமது. 

4536. குணங்கண்ட செந்தமி ழாய்ந்து கவிசொலக் கூடறிஞர் 

கணங்கண்ட நாணல்ல நாளென் விநாயக காளைவெற்பிற் 

பணங்கண்ட வல்குற் பனிமொழி யாளையிப் பார்த்திபன் செய் 

மணங்கண்ட நம்மினும் வான்றவங் கண்டவர் மற்றெவரே (376) 




இல்வாழ்க்கை . 

தலைவன் றலைவி முன்பாங்கியைப் புகழ்தல். 

4537. கானேய் குழலி நினக்குக்கைம்மாறொன்றுங் கண்டிலன் வேற் 

கோனே யெனச்சொல் விநாயக பூபன் குளிர் சிலம்பிற் 

றேனேய் மொழிக்கயன் மீனேய் விழிநின்றன் செல்வி மணம் 

யானே பெறவளித் தேயலர் சூடி யிழைத்தனையே. (377) 



தலைவனைப்பாங்கி வாழ்த்தல் . 

4538. சீரா தவனொளி யான்செந் தமிழ்க்கவி செப்பி நல்லோர் 

வாராத நாள்கண் டறியா விநாயக வள்ளல் வெற்பா 

சாராத வின்பமின் றாகப் பொன் மான்புணர் சக்கிரிபோற் 

றீராத வன்பொடு வாழிய நீயித் திருவுடனே. (378) 



பாங்கி தலைவியை வரையுநாள்ளவும் வருந்தாதிருந்தமையுரையாயென் றல். 

4539. பாவலர் போற்றும் விநாயக மால்வெற்பிற் பைங்குழன்மேற் 

பூவலர் சூட்டப் பொறாவிடை நங்கை புகன்றருள்வாய் 

மேவலர் தூற்ற லருமத வேள் கைவில் லேற்றலருங் 

காவலர் பொன்புனை காறும் பொறுத்திடு காரணமே. (379)



பெருமகளுரைத்தல். 

4540. கண்டேந் தியசொற் கருங்குயி லேநிரை காக்கவரை 

கொண்டேந் தியகை விநாயக மால்வெற்பிற் கொண்கர் தங்சைப் 

பண்டேந் தியபைந் தழைமருந் தாய்விற் படைமதனன் 

வண்டேந் தியமலர் நோய்மாற் றிடவுயிர் வாய்த்தனனே. (380) 



தலைவனைப்பாங்கி வரையுநாள்ளவுநிலைபெறவாற்றிய நிலைமைவினாதல். 

4541. பாரன்றி வானும் பரவும் விநாயக பாரிவெற்பிற் 

காரன்றி நேரில்கை யாய்வரை காறுமெங் காரிகைதன் 

வாரன்றி வேழ மருப்பு முனிந்து வளருமிள 

நீரன்றி யெவ்வா றவித்தாய் வெங்காம நெருப்பினையே. (381) 



மன்றன்மனைவரும் செவிலிக்கிகுளையன்புறவுணர்த்தல். 

4542. வாங்குஞ் சிலைநுதன் மாது விநாயக மால்வரைவாய்த் 

தேங்குந் திருவருட் பார்வையி லாட்டிச்செவ் வாயமுத 

மோங்குந் தடமுலைப் பீடத்தி லேற்றிநன் கூட்டுதலின் 

வீங்குந் தடம்புயத் தூரனன் னாய்மகிழ் மிக்குறுமே. (382) 



பாங்கி இல்வாழ்க்கை நன்றென்று செவிலிக்குரைத்தல். 

4543. அல்வாழ்க் கையார்பைங் குழலா ளடுத்தவர்க் கம்பொன்றரு 

நல்வாழ்க்கை யிற்றலை யாய விநாயக நம்பியைப் போல் 

வில்வாழ்க்கை யார்புய வேந்தற்கு மேவு விருந்திற்கு மூட் 

டில் வாழ்க்கை யிற்றலை யானா ளுபசரித் தெம்மனையே. (383) 



மணமனைச் சென்று வந்த செவிலி பொற்றொடி கற்பியல் நற்றாய்க்குரைத்தல். 

4544. வான்றொழுந் தெய்வ மென்மயிலைப்புன்னை வாழ்பரமே 

யான்றொழுந் தெய்வ மெனச்சொல் விநாயக வேந்தல் வெற்பிற் 

றான்றொழுந் தெய்வங் கொழுநனென் றேகொண்டு தக்கவட 

மீன்றொழுந் தெய்வநின் மாதா யினள் கற்பின் மெல்லியலே. (384) 



நன்மனைவாழ்க்கைத் தன்மையுணர்த்தல். 

4545. வெண்குன்ற மாட வியாசை விநாயக வேள்வரைவாய்ப் 

பண்குன்ற வென்ற சொற்பாவைதன் வாழ்மனை பைம்பொனுயர் 

வண்குன்ற மொக்குஞ் செல்வத்தினின் போகத்தின் மானும் பறை 

தண்குன்ற ரிந்தவன் றன்னொடு வாழுஞ் சசிமனையே. (385) 



செவிலி நற்றாய்க்கிருவர் காதலையுமறிவித்தல். 

4546. கற்றோர் புகழும் விநாயக மால்வரைக் காரிகையாண் 

மற்றோர் தெய் வம்முளம் வைத்தறி யாளந்த மன்னன் பகை 

யுற்றோர் முனைவயிற் செல்லினு மாலை யுறிலவனை 

நற்றோகை யல்குற் பொற்றேரேற் றிடுமவனற்களிறே. (386) 




பரத்தையிற் பிரிவு.
 

காதலன் பிரிவுழிக்கண்டோர் புலவிக்கு ஏதுவிதாமவ்விறைவிக்கென்றல். 

4547. நன்றோ வுதலென்று மில்லா விநாயக நம்பிவெற்பிற் 

குன்றோ வெனுமுலைச் சூளையர் செங்கை குவித்தொர்குன்றை 

யின்றோகை சூழ்ந்தெனச் சூழ்ந்தன ராலவ் விறைவிவிழி 

யொன்றோ விருதடந் தோளுஞ் சிவந்திடு மூரனுக்கே. (387) 



தனித்துழியிறைவி துனித்தழுதிரங்கல். 

4548. ஊனோ டுறுமுயிர் போலக் கலந்திங் குனையகலேன் 

மானோவென் கண்ணியென் றும்பொது மாதரில் வாய்ப்புகுந்தார் 

வானோசிந் தாமணி யோவென் விநாயக வள்ளனகர் 

யானோ தவமுடை யேனவ ரோமெய்ய ரென்னெஞ்சமே. (388) 



ஈங்கிது வென்னெனப் பாங்கிவினாதல். 

4549. சார்ந்தார்க் கினிய விநாயக மாலன்ன சத்திரத்தைச் 

சேர்ந்தார் பசியிற் றியங்கலுண் டோவன்பர் திண்டடந்தோ 

ளீர்ந்தா ரணிகுழ லாய்பிரி யாதுற் றினியநல 

மார்ந்தா யழுங்கலென் னோவகன் றாரி னயர்வடைந்தே. (389) 



இறைமகன் புறத்தொழுக்கிறைமகளுணர்த்தல். 

4550. மாலிருக் குங்கை விநாயக மானகர் வாயென்னொரீஇப் 

பாலிருக் கப்புளிங் கடியுண் பாரிற் பரத்தையரில் 

வாலிருக் குஞ்சிறை மென்பே டொரீஇயன மாமலரின் 

மேலிருக் குஞ்சங்கம் புல்வய லூரர் விரும்பினரே. (390) 



தலைவியைப் பாங்கிகழறல். 

4551. நிறம் பூண்ட சீர்கொள் விநாயக பூப னெடுநகர்வாய் 

மறம் பூண்ட கண்ணி வருவிருந் தூட்டி மகிழ்ந்தொழியாத் 

திறம்பூண்ட கற்பியல் போற்றிச் சிறந்து திகழுமனை 

யறம் பூண்ட நீகொழு நன்குறை கூற லழகல்லவே. (391) 



இதுவுமது. 

4552. வீற்றிற் படிந்த விநாயக மால்வெற்பில் வெய்யவிரு 

கூற்றிற் படிந்தகண் ணாய்பொது மாதரிற் கூடல் கண்டு 

சேற்றிற் படிந்த கருமேதி பின்னர்த் தெளிந்தபுன 

லாற்றிற் படியுநல் லூரனைச் சீற லழகிதென்றே . (392)



தலைவி செவ்வணியணிந்து சேடியை விடுப்புழியவ்வணி 

உழையர்கண்டு அழுங்கிக்கூறல். 

4553. பகையே யிலாம லொருப்பார் தமக்குப் பகையொன்றுற்ற 

தகையேயொர் காரணமின்றி யிகழ்பவர் தங்கட்களித் 

தொகையேய் தொடையல் விநாயக மால்வளத் தொன்னகர்வாய் 

முகையேய் குழல்செவ் வணியணிந் தேசெல் முன்னியதே. (393) 



பரத்தையர்கண்டு பழித்தல். 

4554. கற்றுங் கலைசொலக் கேட்டும் பொழுது கழிக்குமொரு 

நற்றுங்க னோங்கும் விநாயக மானன் னகரிற்பைந்தார் 

சுற்றுங் கருங்குழ லொன்றே சிவக்கவித் தோகையங்க 

முற்றுங் கவினச் சிவந்தடைந் தாளிம் முறையழகே. (394) 



பரத்தையருலகியனோக்கி விடுத்தலிற்றலைமகன் வரவுகண்டு 

வந்து வாயில் கண்மொழிதல். 

4555. விண்டோர் புகழ் செய் விநாயக பூபன் வியாசையன்ன 

வண்டேய் குழலெம் பெருமாட்டி யேவிய மாதணியைக் 

கண்டே மருத நிழற்கரு மேதிதண் கஞ்சமல 

ருண்டே துயில் புன லூரன்வந் தான்மிக வுத்தமனே. (395)



தலைமகன் வரவு பாங்கிதலைவிக்குணர்த்தல். 

4556. கரும்பிகழ்ந் தேவெங் கடுத்தின் விலங்கினிற் கைத்திறைவர் 

விரும்பின ரேனுமன் பில் பொது மாதரை மீண்டனரப் 

பெரும்பிழை நோக்கல் விநாயக பூபன் பிறங்குநக 

ரரும்பிள மென்முலை யாயெதிர் கோட லழகுனக்கே. (396) 



தலைவனைத்தலைவி எதிர்கொண்டு பணிதல். 

4557. அடுத்தார்க் கினிய விநாயக பூப னணிநகர்வாய்த் 

தொடுத்தார் தொடையிறை வாகொள்ளை கொள்பொரு நன்பகலக் 

கொடுத்தா ரெனப்பணிந் தியானின் புறவுட் குழைந்து நினை 

விடுத்தாரம் மாதரும் பல்லூழி வாழ்கவிம் மேதினிக்கே. (397) 



புணர்ச்சியின் மகிழ்தல். 

4558. வானும் புகழும் விநாயக மானகர் வாய்க்கணையு 

மீனும் புரையும் விழியாட னானந்த வெள்ளத்திடை 

யானும் புகுந்தினி தாடப் பெற்றே னின் பிதனினெவன் 

றேனும் புளித்துக் கரும்புங் கசந்திடத் தித்தித்ததே, (398) 



வெள்ளணியணிந்து விடுத்தல்.

4559. புள்ளணி தொங்கல் விநாயக பூபன் புகழெனவே 

வெள்ளணி பூண்டு விரைந்தன ரால்வெள் வலம்புரியிற் 

றெள்ளணி முத்தென மாதிடைத் தோன்றிய சேயுதைய 

மொள்ளணி வார்முலைச் சேடியர் கூறிட வூரனுக்கே. (399) 



வெள்ளணியணிந்து விடுத்துழித் தலைமகன் வாயில் வேண்டல்

4560. ஆடலை யார்ந்த வயில்விழி யாளென் னரியபிழை 

கோடலை மெல்லக் குணமோதிப் போக்கிக் குலவுறுமுள் 

ளூடலை நீத்தெனை யுட்சேர்த்த லுன்கட னொண்புலவோர் 

பாடலை வேய்ந்த விநாயக மானகர்ப் பைந்தொடியே. (400) 



தலைவிநெய்யாடியதிகுளை சாற்றல். 

4561. மால்பாய் களிற்று விநாயக மானகர் வாய்மருவும் 

வேல் பாய்கண் பாலற் பயந்து நெய் யாடினள் வெற்றிடத்துஞ் 

சேல்பாய்க் கதிர்ச்செந்நெற் பூம்பணை நின்று செழுங்கவரிப் 

பால்பாய்நல் லூரவிப் போதுன் றிருவுள்ளப் பாங்கென்னையே. (401)



தலைவன் தன் மனத்துவகை கூர்தல்.

4562. வான்காண நோற்ற கொடையான் விநாயக மானகர்வாய் 

மீன்காண நோற்றகண் மாதுநெய் யாடிய மெய்யுங்கஞ்சந் 

தான் காண நோற்றகைச் சேயுஞ் சுரப்புறு தண்முலையும் 

யான்காண நோற்றது சற்றோ பொன் மேருவினும் பெரிதே.(402) 



தலைவிக்கவன்வரல் பாங்கிசாற்றல். 

4563. பொய்ப்பொருள் போலு மருங்குநல் லாய்நின் புணர்முலையுண் 

கைப்பொருள் காண வவாவிவந் தார்வண் கவிப்புலவர்க் 

கைப்பொருண் மேவு மறையாத்தன் செங்கைய மைத்தறமா 

மெய்ப்பொருளாயும் விநாயக மானகர் வேந்தரின்றே. (403) 



தலைவியுணர்ந்து தலைவனொடு புலத்தல். 

4564. வேலே மணக்கும் விழிப்பொது மாதர்தம் மெய்யன்றென்மெய் 

பாலே மணக்குங் களபமின் றின்னும் படிமையர்தங் 

காலே மணக்குநின் சென்னி விநாயக காமனகர் 

மேலே மணக்கவென் கால்கோட லூர விழுமி தன்றே. (404)



பாணன் வாயில் வேண்டல். 

4565. ஏவேறு வாள்விழி யெம்பெரு மாட்டிநின் னிற்படிநங் 

கோவேறு மாறுட் குறித்தருள் வாய்குணங் கொண்ட தமிழ்ப் 

பாவேறு சீர்த்தி விநாயக மானகர்ப் பாயுமத 

மாவேறு சேவடி நோவப் புறநிற்றன் மாண்பலவே. (405) 



தலைவி பாணனை மறுத்தல். 

4566. மல்லற் கவின் கொள் விநாயக மானகர் வாய்ப்புலவி 

புல்லற்க வூரர்மெய் யன்பின ரென்று புகன்றனை நீ 

சொல்லற்க விப்பெரும் பொய்யெம்முனாத்தின்னி தூய்மையிலாய் 

நில்லற்க நில்லற்க செல்கவெம் மிற்கடை நீங்கியின்னே. (406) 



வாயின் மறுக்கப்பட்ட பாணன்கூறல். 

4567. மஞ்சின மாய செழுங்கை விநாயக மானகர்வாய்ப் 

பஞ்சினமேவு பதப்பெரு மாட்டிநின் பானிற்கயா 

னஞ்சினன் செங்கட் கழுநீர் தண்ணீ ல மதாயிடநின் 

வெஞ்சின மாற்றுக வீசற்க வாழிய வெங்கல்லையே. (407) 



விறலிவாயின் மறுத்தல். 

4568. கண்ணுறுப் பாதி சிலகுறைந் தாருமக் கள்ளெனல்போற் 

பெண்ணுறுப் பாகிய நாண்முனில் லாரையும் பெண்டிரென்றே 

யெண்ணுறுப் பாய்வில் லவர்க்கினி யார்க்குமுன் னேகின்னறம் 

பண்ணுறுப் பாயும் விநாயக மானகர்ப் பாடினியே.  (408)  



பாங்கி வாயின் மறுத்தல். 

4569. தாய்காணு மன்பன் விநாயக மானகர்ச் சாரிளமென் 

வேய்காணுந் தோளியென் சொல்கேன் செந் நெற்பணை மேதிதின்ன 

சாய்காணு மூரர்முன் றந்தபின் சிற்றி றனையழிக்குஞ் 

சேய்காணு மாறின்று வந்தார் பரத்தையர் சேரிநின்றே. (409)  



விருந்தொடுவந்துழிப்பொறுத்தல்கண்டு இறையோன் மகிழ்தல். 

4570. வருந்துருக் கொண்டலைந்தேயிரப் பாரின்மை வன்பிணிக்கு 

மருந்துருக் கொண்ட விநாயக மானகர் மானனையாண் 

முருந்துருக் கொண்ட நகையோ டலர்ந்த முகம் பெறவே 

விருந்துருக் கொண்டவென் புண்ணியம் வாழ்க வியன்புவிக்கே.  (410)  



விருந்து கண்டொளித்த வூடல் வெளிப்படல். 

4571. ஓராழித் தேர்முன நீங்கிம் மத்தே ரொழிவுகண்டு 

நீராழி வைப்பி லுறல் போல் விருந்தின் முனீங்கு செம்மை 

கூராழி யங்கை விநாயக மானகர்க் கொம்பனையாள் 

காராழி யங்க ணுற்றன்று விருந்தின் கழிவுகண்டே . (411) 



விருந்து கண்டொளித்த வூடல் வெளிப்படல் நோக்கிச் சீறேலென்றவள் 

சீறடி தொழுதல். 

4572. மீன் செய்மென் னோக்கியர் மோகன் விநாயக வேணகர்வாய் 

வான்செய் பகைஞரும் வந்தடி வீழின் மறுப்பதுண்டோ 

தேன்செய்நின் பூவடி சென்னிவைத் தேனினிச் சீறலடி 

யேன்செய் பெரும்பிழை முற்றும் பொறுத்தரு ளேந்திழையே.(412)  



இஃதெங்கையர்காணினன்றன்றென்றல். 

மொய்க்கும் பிரசாத் தொடையான் விநாயக 

மொய்ம்பனகர் கைக்கும் பிழை கொள்ள லென்றிறை வாவென்றன் கால்விழுமிப் 

பொய்க்கும்பி டொன்றினை யெங்கையர் கண்டிடிற் பூண்டதுனி 

மெய்க்கும் பிடுபதி னாயிர மேனும் விலக்கலரே.   (413) 



அங்கவர்யாரையு மறியேனென்றல்.

 4574. மாங்கனி யுண்டவர் காஞ்சிரங் காயுண வாஞ்சிப்பரோ 

பூங்கனி நித்திலம் பூண்டார் மனவைப் புனைவர்கொலோ 

வோங்க னிகர்த்த புயத்தான் விநாயக வும்பனகர்த் 

தேங்கனி மென்மொழி நின்னன்றி யாரையுந் தேர்ந்திலனே.(414) 



காமக்கிழத்தியைக் கண்டமைபகர்தல். 

4575. வண்டே ருருட்டுன் மகனைத் தழுவுவன் மைந்தனிவன் 

கண்டேய் மொழியெங்கை நீயுமுன் னில்லிது காண்கெனநாண் 

கொண்டே யொருத்திசென் றாள் குடஞ் சுட்டின் குழாம் வரையாற் 

பண்டே புரந்த விநாயக மானகர்ப் பார்த்திபனே. (415) 



இதுவுமது. 

4576. கல்லார் குழுவென்றும் புல்லா விநாயக காமனகர் 

வில்லார் தெருவில் விளையாடுன் சேயையோர் மெல்லியலாள் 

புல்லாவுன் சிற்றனை யென்றாண்மெய் யென்றியான் புகலவென்று 

மில்லாத நாணுமுற் றேகின ளாலின் றிறையவனே. (415) 



தலைவியைப் பாங்கி தணித்தல் . 

4577. உமையரன் மோகினி கொங்கை புணர்ந்தும் பொன் னொல் குமிடை 

சுமைமுலை நீளையை மால்சேர்ந்து மூடித் துறந்திலர் நீ 

கமையடை யாததென் பன்முறை யன்பர்நின் கால்பணிந்து 

மமைதிரு வாளன் விநாயக மானக ராரணங்கே. (417) 



தலைமகள் புலவி தணியாளாகத் தலைமகனூடல் . 

4578. காவியுஞ் சேலும் பொரும் விழி யாளிவள் கைக்கழங்கும் 

வாவியுங் காவு மறந்துவெங் கானன்று வந்தக்கண்ணு 

மாவியு நேரமு தல்லள் விநாயக வன்பன்றெவ்வும் 

பாவியும் போலப் பதைக்குநெஞ் சேகொழி பைதலையே. (418) 



பாங்கி அன்பிலைகொடியையெனத் தலைவனையிகழ்தல். 

4579. மாலும் புயலு மனைய விநாயக வள்ளனகர்ச் - 

சேலுங் கணையு மனவிழி யாண்மொழி தேனுவின் றீம் 

பாலுங் கரும்பு மெனவே யினித்தது பண்டரவங் 

காலுங் கொடுநஞ்சும் வேம்பு முனக்கின்றெங் காவலனே. (419) 



ஆயிழைமைந்தனுமாற்றாமையும் வாயில்களாகவரவெதிர்கோடல். 

4580. கல்லா ரெனவென்றும் புல்லார்தம் மில்லிடைக் கற்றறிந்த 

நல்லார் வெங்காமங் கடல்போற் பெருகினு நண்ணுவரோ 

பல்லார் புகழும் விநாயக மானகர்ப் பார்த்திபரென் 

னில்லார் தரமகற் புல்லா வணைந்தன ரென்றவமே. (420) 



மணந்தவன் போயபின்வந்த பாங்கியோடு இணங்கியமைந்தனையினி திற்புகழ்தல். 

4581. விற்றே ரகலல்கு லாய்நல் விநாயக வேளெனவே 

கற்றே ருறுகவி வல்லோர் புகழ்ந்திடக் கல்வி செல்வம் 

மற்றேர்முற் றும்முற்று வாழிய ரோவின்பம் வாய்க்கவன்பர் 

பொற்றே ரென்னில்லிற் றிருப்பிய காதற் பொலி மகவே. (421) 



தலைவி தலைவனைப்புகழ்தல். 

4582 நன்னா வலர்கடஞ் செந்தா வரங்கி னடிக்கும்புகழ் 

தன்னா பரண மெனக்கொள் விநாயக தாருநகர் 

மின்னாருக் கன்பரைத் தெய்வமென் றேகற்ற மேலவர்தாஞ் 

சொன்னாரெற் காவியு மாயின ராலன்பர் தூமொழியே (422) 



சிலைநுதற்பரங்கி மனைவியைப் புகழ்தல். 

4583. ஆலி யெனப்பொன் னடுத்தார்தங் கையின் முன் னார்ந்தவள்ளல் 

போலி யெனப்பெய் விநாயக மானகர்ப் பொன்பணியுட் 

டாலி யெனக்கற்பி னாருளன் பற்கண்டு தாழுதலாற் 

சாலி யெனவட மீன்றுதித் தப்பெயர் தாங்கினளே. (423)  




ஓதற்பிரிவு. 

கல்வியிற்பிரிவு தலைவன் பாங்கிக்குணர்த்தல். 

4584. யாரே கல்லாம லுயர்ந்தார் தென்கூட லிறையவனுஞ் 

சீரேய் சங்கத்தி லினிதிருந் தாய்ந்தனன் றெவ்வடங்கப் 

போரே விரும்பு தடந்தோட் டனஞ்சயன் பொற்கொடிஞ்சித் 

தேரே நடாத்து விநாயக மானகர்ச் சேயிழையே. ((424) ) 



பாங்கி மறுத்தல். 

4585. கனகமேய் புரிசை வியாசை விநாயக காமனன்பார் 

மனமே மருவு மயிலைப் பிரான்மகிழ் மட்டிட்டபா - 

முனமே மொழிந்தவர் போற்பா மொழிய முயன்று கற்றே 

யினமே சுலவிவ ளென்புயி ரெய்தவிங் கெய்தரசே. (425) 



காவற்பிரிவு. 

தலைவனுடன் படுத்தல். 

4586. இற்றனை யோங்கல்கொ லென்னு மிதிலை யிடத்திறவோர் 

விற்றனை நோக்கு விநாயக பூபன் வியாசையின்வாய்க் 

கற்றனைத் தூறு மறிவென்று மேலவர் கட்டுரைத்த 

சொற்றனை யோர்ந்திலர் போலுரை யாடலென் றூமொழியே. (426) 



கல்விப்பிரிவு பாங்கி தலைவிக்குணர்த்தல். 

4587. நுண்மாணுழைபுல மில்லா னெழினல நூற்புலவர் 

மண்மாண் புனைதரு பாவை யற்றென்று வகுத்தனரா 

லெண்மா ணறிவினுக் காகரங் கல்வியென் றேகினர்மென் 

பண்மாண் மொழிநல் விநாயக மானகர்ப் பார்த்திபரே (427) 



தலைமகள் கார்ப்பருவங்கண்டு புலம்பல். 

4588. மருக்கொண்ட மாமலர் மந்தார மேயுரு மாறிவந்த 

குருக்கொண்ட சீர்த்தி விநாயக மானகர்க் கொற்றவர்தாந் 

திருக்கொண்ட நூற்கட லுண்டு வருமுன் றிரையுண்டுபைங் 

கருக்கொண்டல் வந்தது வாலென்செய் கேன்வெங் கடுவெனவே. (428) 



தலைமகளைப் பாங்கியாற்றுவித்தல். 

4589. காமாரி யன்பர்க்கும் பாவாணர் செஞ்சொற் கவிக்குஞ்செம்பொ 

னாமாரி பெய்யும் விநாயக மானக ரன்பரியற் 

பாமாரி பெய்யச்சென் றாருற்ற தன்மை பகருதற்கே 

மாமாரி பெய்யு முகில் வந்த தாற்பிறை வாணுதலே. (429) 




காவற்பிரிவு.
 

காவற்பிரிவு தலைவன் பாங்கிக்குணர்த்தல். 

4590. தன்னுயிர்க்காவல னென்ற கலங்குடி தங்குமொரு 

பொன்னுயிர்க் காவல் புரியும் விநாயக பூபன் வெற்பின் 

மன்னுயிர்க் காவல் புரிவா னகன்று வருமளவு 

மென்னுயிர்க் காவல் புரிந்திருப் பாயினி தேந்திழையே. (430) 



காவற்பிரிவு தலைவிக்குப்பாங்கி அறிவுறுத்தல். 

4591. மறங்காக்கும் வேல்விழி மாதேபொன் மாது மகிழ்ந்துமணி 

நிறங்காக்குஞ் செல்வ விநாயக பூப னெடுநகர்வா 

யறங்காக்கு மாறு நெடுநீ ருலகி னமருமுயிர்த் 

திறங்காக்கு மாறு மகன்றார் நங் காவற் றிறன் மன்னரே.  (431) 



தலைமகள் கூதிர்ப்பருவங்கண்டு வருந்தல். 

4592. கன்னே ரிழையுரு வாச்செய் விநாயக காளைவெற்பிற் 

பொன்னேர் மலைப்புற் றொரீஇவெய்ய வாடைப் புயங்கமுயிர் 

கொன்னே குளிர்விடங் கான்று குடிக்கக் குலாவுமிப்போ 

தென்னே யெனையயர்த் தார்நாடு காவ லிறையவரே. (432) 



தோழியாற்றுவித்தல். 

4593. மண்பழி நீங்கிட வந்த விநாயக மால்வரையாய் 

பண்பழி யக்கவ லேலிந்த வாடைப் பருவமெதிர்ந் 

தெண்பழி சற்று மிலரா மிறைவரிங் கெய்தினராற் 

பெண்பழி யெய்துவ ரோகாவன் மேற்கொள் பெரியவரே. (433) 




தூதிற் பிரிவு. 

தூதிற்பிரிவு தலைவன் பாங்கிக்கறிவுறுத்தல். 

4594. மாதே பகைகொ ளிருமன்னர் நாப்பண் மருவியொரு 

தூதே யுரைத்தியான் வருங்காறுஞ் செந்தமிழ் சொல்பவர்க்கு 

யாதே குறையென் விநாயக பூப னெழினகர்வாய்ப் 

போதேய் கருங்குழற் சூதேய் முலையைப் புரந்தருளே. (434) 



தூதிற்பிரிவு தலைவிக்குப்பாங்கி அறிவுறுத்தல். 

4595. இருவேந்தர் தம்முட் கலாமொழிந் தேநன் கிணங்கிடரும் 

மொருவேந்தர் தூதினி தோதச்சென் றாருல வாதபஞ்ச 

தருவேந்த னென்னும் விநாயக பூபன் றடஞ்சிலம்பின் 

மருவேந் தலங்கற் கருங்குழ லேந்து மடமயிலே. (435) 



தலைவி முன்பனிப்பருவங்கண்டுவருந்தல். 

4596. நேரிலை யென்று மணிபொன்கைக் கொண்டு நிரப்பினயர் 

வாரிலை யென்னப் பொழியும் விநாயக மால்வரைமேற் 

கூரிலை வேன்மன்னர் போர் தணிப் பான்சென்ற கொற்றவர்வந் 

தாரிலை யென்செய்கு வேன் முன் பனியுந் தழைந்ததுவே. (436) 



தோழி யாற்றுவித்தல். 

4597. எல்லா முணர்ந்து மிரப்பா ருறிலில்லை யென்பதொன்றுங் 

கல்லா விநாயக மால்வரை வாய்விடங் காலுமயில் 

வல்லா ரிருவர் பகை தணித் தேவந் தனர்வருந்தேல் 

வில்லார் குனிநுதல் வல்லார் முலைநம் விறன்மன்னரே. (437)  




துணைவயிற் பிரிவு. 

துணை வயிற்பிரிவு தலைவன் பாங்கிக்குணர்த்தல். 

4598. நார்மே வியதுனை வேந்தர்க் கிகலுறு நண்ணலராற் 

போர்மே வியவிடர் மாற்றப் புகுவன் புனையிழையாய் 

பார்யே வியமலர்த் தாளான் விநாயக பாரிவெற்பிற் 

றார்மே வியகுழ லாள்வருந் தாவகை சாற்றுகவே. (438 ) 



துணைவயிற்பிரிவு தலைவிக்குப்பாங்கி யறிவுறுத்தல்.

 4599. நட்டா ரிடுக்க ணுறுகாலை நட்பி னலமறிந்தோர் . 

பெட்டா ருயிருங் கொடுப்பான் றேயெனப் பேசி நட்டார்க் 

கொட்டார் துயர முறாவகை போரி லுதவச்சென்றார் 

மட்டார் குழலி விநாயக மால்வரை மன்னவரே. (439) 



பொருள்வயிற்பிரிவு.  தலைமகள் பின்பனிப்பருவங்கண்டு வருந்தல். 

4600. தீதையர் வேந்த ரிடர் நட்ப ரோவச் செருத்துணையா 

மேதையர் கண்டில ரென்றெய்வ மேயின்பம் வேட்டிப்பர்தங் 

கோதையர் பாற் கொள்ளை கொண்ட விநாயக கோன்பகைஞர் 

பேதையர் போல்வினை யேனிட மூழ்கப்பெய் பின்பனியே. (440) 



தோழியாற்றுவித்தல். 

4601. மஞ்சே யனகுழ லாயணங் கேல்வெம் மருவலர்க்கு 

நஞ்சே யனைய விநாயக மால்வெற்பி னம்மிறைவர் 

வெஞ்சே ரலர்புரி துன்பநட் டார்க்கு முன் மேவழன் முன் 

பஞ்சே யெனச்செய்து வந்தன ராற்பின் பனிவரவே. (441) 



பொருள்வயிற் பிரிவு. பொருள்வயிற் பிரிவு தலைவன் பாங்கிக்குணர்த்தல். 

4602. இல்லாரை யாவரு மெள்ளுவர் செல்வரை யின் புலவ 

ரெல்லாருஞ் செய்வர் சிறப்பென் றிசைப்ப ரிசையெடுத்துப் 

பல்லாரும் வாழ்த்தும் விநாயக மாலெனப் பல்லறமா 

நல்லா ருறச்செய்வ தும் பொரு ளாம்பிறை நன்னுதலே. (442) 



பொருள்வயிற்பிரிவு பாங்கிமறுத்தல். 

4603. மணமா ரளகக் கனமதிற் றாதுக்கண் மாழைமுத்தின் 

கணமார் கொங்கைத் தசும்பங்கைப் பொருளின்பங் காட்டுமல் குற் 

பணமார்நின் பொன்னிருக் கச்சீர் விநாயக பாரிவெற்பி 

னிணமார் சுடரிலை வேல் பொன் றேட நினைத்தலென்னே. (443) 



பொருள் வயிற் பிரிவு தலைவிக்குப்பாங்கி அறிவுறுத்தல். 

4604. ஒண்பொருள் காழ்ப்ப வியற்றி யவர்க்கிவ் வுலகினிடை 

யெண்பொரு ளேனை யிரண்டு மொருங்கென் றிசைத்தெவர்க்கும் 

வண்பொருள் வீசு மலர்க்கை விநாயக மால்வரையி 

லண்பொரு ளன்னநங் காய்சுரஞ் சென்றன ரன்பரின்றே. (444) 



தலைவி யிளவேனிற்பருவங்கண்டு புலம்பல். 

4605. மாலேறி யான்வருந் தப்பொருண் மேற்சென்ற மன்னவர் நற் 

பாலேறி நின்ற விநாயக மால்வெற்பிற் பாய்மலயக் 

காலேறிக் காமன்வந் தானென் றிணர்கள் கஞன்ற கொக்கின் 

மேலேறி யேகுயி லார்ப்பது கேட்டின்னு மீண்டிலரே.  (445) 



தலைவியைத் தோழியாற்றுவித்தல். 

4606. வணங்கார்க் கடலரி யன்ன விநாயக மால்வரையிற் 

பணங்காணு மல்குற் பணிமொழி வாடல் படை மதனன் 

மணங்காலு மென்சிறு காற்றே ருலாவநம் மன்னவர் பொற் 

கணங்காண் பெருமுழுத் தேர்வந்த தானங் கடிநகர்க்கே. (446) 



 தலைமகன் றலைமகளது உருவுவெளிப்பாடுகண்டு சொல்லியது. 

4607. நாரார்வண் சிந்தை விநாயக பூபதி நல்லருள்போற் 

காரார் பனிமலர்ப் பூஞ்சோலை யுஞ்செங் கனியுமிரு (பேய்த் 

வாரார்மென் பச்சிள நீருங்கொண் டேயணி வாய்ந்து வெண் 

தேரார் சுரத்தெதிர் தோன்றிய தாலொரு செங்கரும்பே. (447) 



பாசறை முற்றி மீண்டூர்வயின் வந்த தலைவன் பாகற்குச் சொல்லியது. 

4608. வீறிய சீர்வல வாநின் றிறம்யார் விளம்புவர்மிக் 

கூறிய செல்வ விநாயக மால்வெற்பி லொன்னலர்கள் 

பாறிய பாசறை யேறென்ற நீபின் பகர்ந்தனைதே 

ரேறிய யானு மிருக்குமு னூர்வந் திறங்கெனவே. (448) 



தலைமகளோடிருந்த தலைமகன் கார்ப்பருவங்கண்டு மகிழ்ந்து சொல்லியது. 

4609. தடையேது மின்றிநம் வெங்காம வெப்பந் தணிந்திடவிவ் 

விடையேயி லார்மணி யல்குற் றடம்படிந் தின்பமுற்றேம் 

விடையே யனைய நடையே மருவு விநாயகமால் 

கொடையே நிகாப் பொழிகமன் வாழ்க குயின்குலமே. (449) 




 வியாசைக்கோவை முற்றிற்று. 

------------------ 



வே. சாமிநாதையரவர்களியற்றிய  வாழ்த்து. 



4610. பூவார் செழுங்கவி மீனாட்சி சுந்தரப் புங்கவனும் 

காவார் கொடைத்தடக் கைத்யாக ராச கவிஞனுஞ்செய் 

பாவார் விநாயக மால் கோவை வாழ்க பகர்ந்திடுமக் 

கோவார் குலத்தினர் வாழ்கவெஞ் ஞான்றுங் குறைவிகந்தே.  

------------





This file was last updated on 02 feb. 2020.  

Feel free to send your comments and corrections to the Webmaster. 





